---
nav_order: 3
parent: Regole Base
---

# Capitolo 2: Classi Personaggio

## Il Cacciatore
A differenza dei combattenti e dei Campioni, i Cacciatori non passano il loro tempo a padroneggiare le armi, le arti marziali o a cercare la gloria. Invece, questi eroi studiano la vita e la biologia dei mostri... per trovare un modo per ucciderli il più velocemente possibile. I Cacciatori preferiscono seguire le loro prede e combattere i nemici usando armi a distanza o lunghe.

I Cacciatori non sono solo abili combattenti di supporto - possono anche seguire le tracce dei mostri, e quindi preparare il gruppo al peggio...

#### Tabella 4: Avanzamento del Cacciatore

| Livello | Punti Esperienza | Dadi Vita | Per Colpire | Caccia |
| :-----: | :--------------: | :-------: | :---------: | :----: |
|    1    |        0         |     1     |     +0      |   2    |
|    2    |      2.000       |     2     |     +1      |   2    |
|    3    |      4.000       |     3     |     +2      |   2    |
|    4    |      8.000       |     4     |     +3      |   3    |
|    5    |      16.000      |     5     |     +4      |   3    |
|    6    |      32.000      |     6     |     +5      |   3    |
|    7    |      64.000      |     7     |     +6      |   4    |
|    8    |     128.000      |     8     |     +7      |   4    |
|    9    |     256.000      |     9     |     +8      |   4    |
|   10    |     512.000      |    10     |     +9      |   5    |


### Abilità del Cacciatore

#### Restrizioni su armi e armature
I Cacciatori possono usare qualsiasi arma. Non possono indossare armature più pesanti della cotta di maglia, poiché hanno bisogno di mobilità.

#### Caccia
I Cacciatori possono cercare di individuare orme o altri segni di mostri mentre sono nelle Terre Selvagge. Ogni volta che il Cacciatore controlla il terreno vicino, effettua un tiro di 1d6 e confronta il risultato con il livello attuale di Caccia. Se il tiro è uguale o inferiore, l'Arbitro informa i giocatori riguardo a quali creature sono state qui recentemente, dove sono andate, chi o cosa sono e quante.

#### Trofei
Ogni volta che il Cacciatore e il suo gruppo uccidono un mostro, può prendere un piccolo trofeo (osso, pelliccia, dente...) dal cadavere di quella creatura. L'Arbitro comunica al Cacciatore in quale categoria rientra il trofeo:
- Demone
- Essere magico (elementale, golem)
- Non-morto
- Gigante (gigante, bugbear, orco)
- Draconico (coboldo, drago, viverne)
- Pelle verde (goblin, orchi, troll)
- Animale (ragni, cinghiali, uccelli)
- Sottomondo (trogloditi, melme)
- Folletti (banshee, nixie, pixie)

Un Cacciatore può ottenere un solo trofeo da ogni cadavere. Dopo aver raccolto 20 trofei che rientrano in una singola categoria, è ufficialmente dichiarato Cacciatore di questo tipo di mostri (Cacciatore di demoni, Cacciatore di giganti ecc.). Quando combattono un mostro di una categoria padroneggiata I Cacciatori ricevono un bonus ai danni inflitti di 1d6. I Cacciatori possono avere più titoli.

#### Tiro salvezza
I Cacciatori ricevono un bonus di +2 ai tiri salvezza contro il veleno e le illusioni create dalle creature selvatiche.

#### Uccisore
Un Cacciatore di nono livello o di livello superiore può chiamarsi Uccisore. 

I Cacciatori viaggiano per il mondo e sono rispettati da tutti. Le gilde e i nobili danno sempre il benvenuto agli Uccisori e le taverne permettono a questi eroi di soggiornare gratuitamente.

#### Bonus di esperienza per la Destrezza
La Destrezza è l'attributo principale dei Cacciatori, il che significa che un punteggio di Destrezza di 15+ garantisce un ulteriore 5% di esperienza.

## Il Chierico

I Chierici sono sacerdoti in armatura che servono un particolare allineamento, religione o divinità patrona. I giocatori possono inventare i dettagli se l'Arbitro non usa una particolare mitologia per la campagna. Se l'Arbitro è agli inizi, la mitologia e gli altri dettagli del mondo per la campagna spesso si svilupperanno in un secondo momento.

Il Chierico è un campione della sua fede e del suo allineamento morale. Il personaggio potrebbe essere un sinistro cacciatore di streghe, un esorcista di demoni, uno splendente templare, o un agente segreto della gerarchia del tempio. Poiché molte delle abilità del Chierico sono orientate alla guarigione e alla protezione, tendono a svolgere un ruolo di supporto durante il combattimento. Tuttavia, sono in grado di stare spalla a spalla con i guerrieri del gruppo, se necessario, almeno per un po'.

#### Tabella 3: Avanzamento del Chierico

| Livello | Punti Esperienza | Dado Vita | Per Colpire | Incantesimi |     |     |     |     |
| ------- | ---------------- | --------- | ----------- | ----------- | --- | --- | --- | --- |
|         |                  |           |             | 1           | 2   | 3   | 4   | 5   |
| 1       | 0                | 1         | +0          | 1           | –   | –   | –   | –   |
| 2       | 1,500            | 2         | +1          | 2           | –   | –   | –   | –   |
| 3       | 3,000            | 3         | +1          | 3           | 1   | –   | –   | –   |
| 4       | 6,000            | 3+1       | +2          | 3           | 2   | –   | –   | –   |
| 5       | 12,000           | 4         | +2          | 3           | 2   | 1   | –   | –   |
| 6       | 24,000           | 5         | +3          | 3           | 3   | 2   | -   | –   |
| 7       | 48,000           | 6         | +3          | 3           | 3   | 2   | 1   | -   |
| 8       | 96,000           | 6+1       | +4          | 3           | 2   | 3   | 2   | -   |
| 9       | 192,000          | 7         | +4          | 3           | 3   | 3   | 2   | 1   |
| 10      | 384,000          | 8         | +5          | 3           | 3   | 3   | 3   | 2   |

### Abilità del Chierico

#### Restrizioni su Armi e Armature

I Chierici sono addestrati solo superficialmente alle armi, per questo possono usare solo armi contundenti (clava, flagello, mazza, ecc.) e l'unica arma a distanza consentita è l'olio. I chierici non hanno restrizioni di armatura.

#### Lancio degli Incantesimi

I Chierici lanciano incantesimi divini da una specifica lista di incantesimi, come da tabella di avanzamento dei Chierici. Ogni mattina, il Chierico prega per avere un certo numero di incantesimi, scegliendo qualsiasi incantesimo dalla lista standard in base alla disponibilità indicata nella **tabella 3**. 

#### Tiro Salvezza

I Chierici ricevono un bonus di +2 ai tiri salvezza contro veleno e paralisi.

#### Scacciare i non-morti

I Chierici possono usare il loro potere divino per Scacciare i non-morti, facendoli fuggire.

#### Fondare un tempio

Al decimo livello si ottiene il grado di "Patriarca". Un chierico che sceglie di costruire e dedicare un tempio a una divinità, può attirare un seguito di fedeli che gli giurano fedeltà. Se il chierico cambia allineamento dopo aver costruito un tempio, il personaggio perderà tutti i seguaci (e probabilmente dovrà affrontare una rivolta).

#### Bonus di Esperienza per la Saggezza

La Saggezza è l'Attributo Primario dei Chierici. I Chierici con Saggezza pari o superiore a 15 ricevono un 10% all'esperienza, il 5% come normale e il 5% perché è l'Attributo Primario della classe.

#### Scacciare i non-morti

Solamente i Chierici Legali hanno la capacità di scacciare i non-morti, facendoli fuggire o distruggendoli del tutto. Quando tentano di scacciare, tirano 3d6 e consultano la tabella Scacciare i non-morti per il risultato. Si può fare un solo tentativo per scacciare a ogni incontro.

Se il risultato dei dadi è uguale o superiore al numero indicato sulla tabella, tutte le creature non-morte del tipo bersaglio vengono scacciate e fuggono per 3d6 round (o si accucciano impotenti, se non sono in grado di fuggire). Opzionalmente, l'Arbitro può decidere che solo 2d6 DV siano scacciati, iniziando dal più basso al più alto.

Per i Chierici allineati legalmente, se la tabella indica una "D" allora la creatura non-morta viene distrutta automaticamente e si sgretola in polvere.

#### Tabella 4: Scacciare i non-morti

|     |             | Livello del Chierico |     |     |     |     |     |     |     |     |     |
| --- | ----------- | -------------------- | --- | --- | --- | --- | --- | --- | --- | --- | --- |
| DV  | Esempio     | 1                    | 2   | 3   | 4   | 5   | 6   | 7   | 8   | 9   | 10  |
| <1  | Scheletro   | 10                   | 7   | 4   | D   | D   | D   | D   | D   | D   | D   |
| 1   | Zombie      | 13                   | 10  | 7   | 4   | D   | D   | D   | D   | D   | D   |
| 2   | Ghoul       | 15                   | 13  | 10  | 7   | 4   | D   | D   | D   | D   | D   |
| 3   | Errante     | 17                   | 15  | 13  | 10  | 7   | 4   | D   | D   | D   | D   |
| 4   | Apparizione | –                    | 17  | 15  | 13  | 10  | 7   | 4   | D   | D   | D   |
| 5   | Mummia      | –                    | –   | 17  | 15  | 13  | 10  | 7   | 4   | D   | D   |
| 6   | Spettro     | –                    | –   | –   | 17  | 15  | 13  | 10  | 7   | 4   | D   |
| 7   | Vampiro     | –                    | –   | –   | –   | 17  | 15  | 13  | 10  | 7   | 4   |
| 8   | Vampiro     | –                    | –   | –   | –   | –   | 17  | 15  | 13  | 10  | 7   |
| 9   | Vampiro     | –                    | –   | –   | –   | –   | –   | 17  | 15  | 13  | 10  |
| 10  | Lich        | –                    | –   | –   | –   | –   | –   | –   | 17  | 15  | 13  |

## Il Campione

Il Campione è un guerriero, addestrato alla battaglia e all'uso di armature e armi. Il vostro personaggio potrebbe essere un feroce predone vichingo, un samurai vagabondo o un cavaliere medievale. Poiché è la meglio equipaggiata tra tutte le classi personaggio a infliggere e assorbire danni, i Campioni finiscono spesso in prima linea, affrontando draghi, goblin e cultisti malvagi. Se siete il Campione del gruppo, il lavoro sporco spetta a voi.

#### Tabella 5: Avanzamento del Campione

| Livello | Punti Esperienza | Dado Vita | Per Colpire | Attacchi aggiuntivi |
| ------- | ---------------- | :-------: | :---------: | :-----------------: |
| 1       | 0                |    1+1    |     +0      |          0          |
| 2       | 2,000            |     2     |     +1      |          0          |
| 3       | 4,000            |     3     |     +2      |          1          |
| 4       | 8,000            |     4     |     +3      |          1          |
| 5       | 16,000           |     5     |     +4      |          1          |
| 6       | 32,000           |     6     |     +5      |          2          |
| 7       | 64,000           |     7     |     +6      |          2          |
| 8       | 128,000          |     8     |     +7      |          2          |
| 9       | 256,000          |     9     |     +8      |          3          |
| 10      | 512,000          |    10     |     +9      |          3          |

### Abilità del Campione

#### Restrizioni su Armi e Armature

I Campioni sono addestrati alla guerra e, come tali, non hanno restrizioni sul tipo di armi o armature che possono utilizzare.

#### Attacchi aggiuntivi

I Campioni ottengono un attacco aggiuntivo per Round come indicato nella tabella 5, ma solo con le armi da mischia.

#### Posizione strategica

I Campioni possono mettersi in una posizione strategica per un Round, durante il quale:
* Se in posizione offensiva, tutti i tiri per colpire fatti e subiti dal Campione hanno un bonus di +3.
* Se in posizione difensiva, tutti i tiri per colpire fatti e subiti dal Campione hanno un bonus di -3.

#### Tiro salvezza

I Campioni ricevono un bonus di +2 ai Tiri Salvezza contro Morte e Veleno.

#### Costruire un Castello

Al nono livello, un Campione che sceglie di costruire un castello si considera aver raggiunto il grado di "barone" o "baronessa", conferitogli dal sovrano o dal monarca locale.
Il personaggio può scegliere di attirare un seguito di soldati, che giureranno la loro lealtà come fedeli seguaci.

### Bonus di Esperienza per la Forza

La Forza è l'Attributo Primario dei Campioni, il che significa che un punteggio di Forza di 15+ garantisce un 5% di esperienza aggiuntiva.

## Il Dvergar

Umanoidi tozzi e alti mediamente 120 cm. Il loro corpo è coperto di folta peluria e una lunga barba scura fatte di piccole radici, mentre la loro pelle ha l'aspetto della terra. Vivono in cunicoli sotterranei e cercano metalli e pietre preziose per decorare i loro corpi terrosi: non c'è niente di più soddisfacente per un Dvergar di poter ostentare con i suoi simili un corpo adornato dei più pregiati materiali.

#### Tabella 5: Avanzamento del Dvergar

| Livello | Punti Esperienza | Dado Vita | Per Colpire | Sapere Dvergar |
| ------- | ---------------- | --------- | ----------- | -------------- |
| 1       | 0                | 1         | +0          | 2              |
| 2       | 2,000            | 2         | +1          | 2              |
| 3       | 4,00             | 3         | +1          | 2              |
| 4       | 8,000            | 3+1       | +2          | 3              |
| 5       | 16,000           | 4         | +2          | 3              |
| 6       | 32,000           | 5         | +3          | 3              |
| 7       | 64,000           | 6         | +3          | 4              |
| 8       | 128,000          | 6+1       | +4          | 4              |
| 9       | 256,000          | 7         | +4          | 4              |
| 10      | 512,000          | 8         | +5          | 5              |

### Abilità dei Dvergar

#### Restrizioni su Armi e Armature

I Dvergar sono un popolo avvezzo alla guerra e non hanno restrizioni sulle armature che possono utilizzare. Tuttavia, la loro statura gli impedisce di usare Armi a due mani da mischia o utilizzare armature non adattate alla loro statura.

#### Infravisione

I Dvergar possono utilizzare una speciale vista che gli permette di vedere il calore emanato dalle creature, potendole così percepepire anche al buio. Non possono però distinguere i colori, i dettagli delle superfici e le creature che non emanano calore, come non morti o alcuni mostri affini al freddo. Inoltre, il raggio di questa visione è limitato a 60 piedi.

#### Sapere Dvergar

I Dvergar sono bravi a **individuare anomalie strutturali di cunicoli o sotterranei** (passaggi segreti, trappole artificiali, pericoli naturali ecc.) oppure **storia e segni del passaggio di creature che vivono sottoterra**. Se il risultato del tiro è uguale o inferiore al suo punteggio nell'abilità di Dvergar, l'Arbitro rivela informazioni utili sull'oggetto o l'argomento.

#### Tiro Salvezza

I Dvergar sono creature magiche di pietra, terra e radici: ricevono un bonus di +2 ai tiri salvezza contro effetti dannosi di fuoco, fulmini e aria (l'Arbitro ha l'ultima parola a riguardo). 

#### Lingue

Per le campagne che danno a ogni razza il proprio dialetto, i Dvergar dovrebbero essere in grado di parlare con gnomi, goblin, orchi e coboldi.

#### Costruire una Comunità

Al nono livello, un Dvergar che sceglie di costruire una comunità sotterranea si considera aver raggiunto il grado di "Patriarca Dvergar" o "Matriarca Dvergar".
Il personaggio può attirare un seguito di Dvergar di ogni età, che vivranno sotto la sua protezione e gli giureranno lealtà come fedeli seguaci.

#### Bonus di esperienza per la Costituzione

La Costituzione è l'Attributo Primario dei Dvergar, il che significa che un punteggio di Costituzione di 15+ garantisce un ulteriore 5% di esperienza.

## Il Mago

Il Mago è una figura misteriosa, uno studente di poteri arcani e di magia nera. Possono essere avversari devastanti. Tuttavia, ai livelli più bassi, sono piuttosto vulnerabili e devono essere protetti dagli altri membri del gruppo. Man mano che progrediscono, i maghi diventano generalmente la più potente delle Classi Personaggio, in grado di influenzare i destini politici di grandi regni e di creare potenti artefatti magici.

#### Tabella 6: Avanzamento del Mago

| Livello | Punti Esperienza | Dado Vita | Per Colpire | Incantesimi |     |     |     |     |
| ------- | ---------------- | --------- | ----------- | ----------- | --- | --- | --- | --- |
|         |                  |           |             | 1           | 2   | 3   | 4   | 5   |
| 1       | 0                | 1         | +0          | 1           | –   | –   | –   | –   |
| 2       | 2,500            | 1+1       | +0          | 2           | –   | –   | –   | –   |
| 3       | 5,000            | 2         | +0          | 3           | 1   | –   | –   | –   |
| 4       | 10,000           | 2+1       | +0          | 4           | 2   | –   | –   | –   |
| 5       | 20,000           | 3         | +0          | 4           | 3   | 1   | –   | –   |
| 6       | 40,000           | 3+1       | +0          | 4           | 4   | 2   | –   | –   |
| 7       | 80,000           | 4         | +0          | 4           | 4   | 3   | 1   | –   |
| 8       | 160,000          | 4+1       | +0          | 4           | 4   | 4   | 2   | –   |
| 9       | 320,000          | 5         | +0          | 4           | 4   | 4   | 3   | 1   |
| 10      | 640,000          | 5+1       | +0          | 4           | 4   | 4   | 4   | 2   |

### Abilità del Mago

#### Restrizioni su Armi e Armature

I Maghi tendono a trascorrere le loro ore di veglia nello studio di tomi e pergamene arcane, per cui hanno poco tempo per allenarsi con le armi o per imparare a ingaggiare correttamente un combattimento fisico. I Maghi possono solo brandire clave, pugnali o bastoni e non possono usare armature.

#### Incantesimo

A differenza del Chierico, il Mago possiede un libro di incantesimi, che non include necessariamente tutti gli incantesimi presenti nelle liste standard. Leggendo da questo libro, il mago imprime nella sua mente la formula di un incantesimo scelto, "preparandolo" efficacemente per essere lanciato. Una volta che un incantesimo preparato è stato lanciato, la formula dell'incantesimo scompare dalla mente del mago e deve essere preparata di nuovo prima di poter effettuare un altro tentativo di lancio; tuttavia, è possibile preparare un incantesimo più volte utilizzando gli "spazi" disponibili nella memoria del mago. 

Se il mago trova delle pergamene di incantesimi durante un'avventura, può copiarle nel suo libro degli incantesimi. In alternativa, in città con grandi biblioteche può copiare incantesimi al costo di 200 pezzi d'oro per livello dell'incantesimo: ad esempio un incantesimo di secondo livello costerà 400 pezzi d'oro. Copiare un incantesimo richiede mezza giorna di studio per livello, nella quale il mago non può fare altre attività impegnative

#### Tiro Salvezza

Il Mago riceve un bonus di +2 ai Tiri Salvezza contro gli incantesimi, compresi quelli lanciati da bacchette e bastoni.

#### Bonus di Esperienza per l'Intelligenza

L'Intelligenza è l'Attributo Primario dei maghi, il che significa che un punteggio di Intelligenza di 15+ garantisce loro un ulteriore 5% a tutti i punti esperienza assegnati.

#### Costruire una Torre

Al decimo livello, un Mago ottiene il titolo di "arcimaga" o "arcimago" e può costruire una roccaforte per ospitare la sua biblioteca e il suo laboratorio. Attirerà un mix di mercenari, strani servitori e persino alcuni mostri (come le scimmie volanti). Questo eterogeneo seguito giurerà fedeltà e servirà rispetto al livello di fedeltà che il Mago riuscirà a ispirare.

## Il Ladro 

Mentre ci sono molti che brandiscono spade e incantesimi mentre esplorano tombe e sotterranei, il Ladro spera di recuperare le ricchezze perdute attraverso l'uso di astuzia e furtività. Anche se addestrato alle armi, non è un combattente di professione. Colpisce invece dall'ombra e i suoi occhi acuti vedono i pericoli che i suoi compagni non vedono. I ladri raramente sono nobili, ma sono più spesso professionisti pragmatici che cercano opportunità per accumulare rapidamente grandi ricchezze. Tuttavia, le loro abilità uniche li rendono molto utili per gli avventurieri e gli esploratori e ci sono alcuni tra loro che si attengono a un codice di "onore tra i ladri".

I Ladri spesso vanno equipaggiati con poche armi e armature leggere, e si affidano a grimaldelli e strumenti per la sopravvivenza. Quando il combattimento è inevitabile, svaniscono nell'oscurità, pronti ad affondare un pugnale nella schiena dei nemici ignari. I pochi ladri che riescono ad accumulare fortuna e gloria è probabile che si ritirino e fondino una gilda di altre persone con abilità simili.

#### Tabella 6: Avanzamento del Ladro

| Livello | Punti Esperienza | Dado Vita | Per Colpire | Furto |
| ------- | ---------------- | --------- | ----------- | ----- |
| 1       | 0                | 1         | +0          | 2     |
| 2       | 1,250            | 2         | +1          | 2     |
| 3       | 2,500            | 3         | +1          | 2     |
| 4       | 5,000            | 3+1       | +2          | 3     |
| 5       | 10,000           | 4         | +2          | 3     |
| 6       | 20,000           | 5         | +3          | 3     |
| 7       | 40,000           | 6         | +3          | 4     |
| 8       | 80,000           | 6+1       | +4          | 4     |
| 9       | 160,000          | 7         | +4          | 4     |
| 10      | 320,000          | 8         | +5          | 5     |

### Abilità del Ladro

#### Restrizioni su Armi e Armature

I Ladri sono agili e abili nel combattimento e possono impugnare qualsiasi arma, ma preferiscono affidarsi ai loro riflessi e indossare solo armature di cuoio.

#### Pugnalata alla schiena

Ogni volta che un Ladro attacca un avversario che non è consapevole della sua presenza, riceve un bonus di +3 al suo bonus di attacco base. Se l'attacco ha successo, il ladro raddoppia i danni della sua arma.

#### Tiro salvezza

I Ladri ricevono un bonus di +2 a qualsiasi tiro salvezza effettuato per ridurre o evitare gli effetti di qualsiasi trappola, magica o terrena.

#### Furto

I Ladri hanno uno speciale addestramento che gli permette di **borseggiare senza essere notati** o **scassinare serrature**, **scoprire e disarmare trappole ordinarie e magiche** (due tiri separati), **rimanere silenziosi e nascosti mentre ci si muove nelle ombre** o persino **scalare muri lisci a mani nude**. Se il risultato del tiro è uguale o inferiore al suo punteggio nell'abilità di Ladro, il Ladro ha successo nel suo tentativo.

#### Fondare una Gilda

Un ladro di nono livello o superiore può scegliere di stabilire un nascondiglio segreto, spesso in una località urbana. Egli attirerà l'attenzione e il servizio di altri ladri di livello inferiore che sperano di imparare da un maestro. È conosciuto come un Maestro di Gilda e quelli che arrivano sono membri della sua Gilda dei Ladri. In cambio di una parte dei loro guadagni, il Ladro fornirà a questi apprendisti protezione dalle forze dell'ordine locali, per quanto possibile.

#### Bonus di esperienza per la Destrezza

La Destrezza è l'Attributo Primario dei Ladri, il che significa che un punteggio di Destrezza di 15+ garantisce un ulteriore 5% di esperienza.

## Il Paladino
I Paladini sono cavalieri votati alla causa dell'ordine e della legge. I Campioni possono combattere per il gusto di farlo, i Paladini invece seguono un codice rigoroso - ogni loro colpo di spada ha un significato e una conseguenza. I Paladini sono guerrieri mistici che sono la rovina del caos e del disordine. I Paladini devono essere sempre legali.

#### Tabella 7: Avanzamento del Paladino

| Livello | Punti Esperienza | Dadi Vita | Per Colpire | Zelo  |
| :-----: | :--------------: | :-------: | :---------: | :---: |
|    1    |        0         |     1     |     +0      |   2   |
|    2    |      2.500       |     2     |     +1      |   4   |
|    3    |      5.000       |     3     |     +2      |   6   |
|    4    |      10.000      |     4     |     +3      |   8   |
|    5    |      20.000      |     5     |     +4      |  10   |
|    6    |      40.000      |     6     |     +5      |  12   |
|    7    |      80.000      |     7     |     +6      |  14   |
|    8    |     160.000      |     8     |     +7      |  16   |
|    9    |     320.000      |     9     |     +8      |  18   |
|   10    |     640.000      |    10     |     +9      |  20   |

### Abilità del Paladino

#### Restrizioni su armi e armature
I Paladini sono cavalieri ben addestrati, quindi possono usare qualsiasi arma e indossare qualsiasi armatura.

#### Voti
I Paladini devono essere sempre legali. 
Non possono mentire o rimangiarsi la parola data.
Possono mantenere solo le ricchezze sufficienti a mantenere se stessi (e i loro uomini, ai livelli più alti). Qualsiasi ricchezza in eccesso viene donata a istituzioni politiche o religiose che rappresentano i loro ideali.

Finché il Paladino mantiene i suoi voti è immune alla paura e alla magia che influenza la sua mente. Se un Paladino rompe i suoi voti, perde questa immunità e il suo Zelo viene azzerato.
Per ottenere redenzione e avere indietro i suoi poteri, deve essere sottoposto all'incantesimo *Missione* da parte di un Chierico o un Mago legale e raggiungere l'obiettivo che gli viene dato.
L'Arbitro ha l'ultima parola sul'adeguatezza del compito quando l'incantesimo è lanciato da un compagno del Paladino.

#### Zelo
Il Paladino può spendere i suoi punti Zelo (che vengono ripristinati dopo ogni riposo) in due modi:
- **Rinvigorire:** il Paladino può toccare un alleato e spendere qualsiasi quantità di Zelo per ripristinare così la stessa quantità di PF.
- **Colpire:** il Paladino può toccare un non morto, un demone o un folletto e spendere una quantità qualsiasi di Zelo per infliggere la stessa quantità di danni alla creatura. Non occorre fare un tiro per colpire.

#### Tiro salvezza
I Paladini ricevono un bonus di +2 ai tiri salvezza contro qualsiasi effetto causato da non morti, folletti e demoni.

#### Esemplare dell'ordine
Un Paladino di decimo livello diventa un esemplare dell'ordine. A questo livello il Paladino può iniziare la costruzione del proprio santuario. Il personaggio può scegliere di attirare altri Paladini che combatteranno per la sua causa.

#### Bonus di esperienza per il Carisma
Il Carisma è l'attributo principale dei Paladini, il che significa che un punteggio di Carisma di 15+ garantisce un 5% di esperienza aggiuntiva.

## Il Silvano

È un piccolo umanoide (mediamente alto 80 cm) dalla pelle verde e glabra. Ha due grandi occhi neri e un viso vagamente infantile. Vive in armonia con la natura in piccole comunità pacifiche. Alcuni individui molto curiosi, occasionalmente, decidono di avventurarsi fuori dai loro boschi per scoprire le meraviglie del mondo circostante.

#### Restrizioni su Armi e Armature

I Silvani possono usare solo clave, archi corti e balestre leggere. Possono indossare solo armature di cuoio fatte su misura per loro.

#### Lancio degli incantesimi
I Silvani lanciano incantesimi Silvanici da una specifica lista di incantesimi, come indicato nella tabella di avanzamento dei Silvani. Ogni giorno il Silvano medita per un certo numero di incantesimi, scegliendo un incantesimo qualsiasi dalla lista standard.

#### Mutaforma
Una volta al giorno il Silvano può mutare forma in un piccolo animale o in un animale più grande e feroce. La trasformazione dura 24 ore ma il Silvano può tornare alla sua forma normale in qualsiasi momento. Durante la creazione del vostro personaggio, consultate il vostro Arbitro riguardo a quale sia l'animale piccolo (per esempio: lucertola, corvo) o grande (per esempio: orso, lupo) di cui potete assumere forma.

**Piccolo animale:** non potete usare nessun oggetto e combattere, ma siete più agili e potete raggiungere luoghi inaccessibili ai normali umanoidi. Rimanendo immobili in un piccolo nascondiglio, si può passare completamente inosservati con 1-5 sul d6 (lanciato dall'Arbitro).

**Grande animale:** non potete usare alcun oggetto, ma avete un bonus di +3 ai tiri per colpire, infliggete 1d6+1 danni con le vostre armi naturali e la vostra CA aumenta di +3.

I Silvani non possono lanciare incantesimi mentre sono nella loro forma animale, poiché non possono parlare e non hanno mani. Il loro equipaggiamento "sparisce" temporaneamente, ricomparendogli addosso una volta trasformati nella loro forma normale. 

#### Difficile da colpire
I Silvani subiscono la metà dei danni dagli attacchi di creature più grandi dell'uomo.

#### Lingue
I Silvani sanno parlare con i Troll, loro mortali nemici, i folletti.

#### Boschetto sacro
Un Silvano di nono livello o superiore può diventare custode di un boschetto sacro, che diventerà una nuova oasi per creature della natura e, con il passare degli anni, una nuova foresta. Deve trovare un tale boschetto e meditare sotto l'albero più grande per un giorno per ottenere questo status.

#### Tabella 8: Avanzamento del Silvano


|         |                  |           |             |                Incantesimi               
| Livello | Punti Esperienza | Dadi Vita | Per Colpire |   1   |   2   |   3   |   4   |   5   |
| :-----: | :--------------: | :-------: | :---------: | :---: | :---: | :---: | :---: | :---: |
|    1    |        0         |     1     |     +0      |   1   |   -   |   -   |   -   |   -   |
|    2    |      2,500       |    1+1    |     +0      |   2   |   -   |   -   |   -   |   -   |
|    3    |      5,000       |     2     |     +0      |   2   |   1   |   -   |   -   |   -   |
|    4    |      10,000      |    2+1    |     +0      |   3   |   2   |   -   |   -   |   -   |
|    5    |      20,000      |     3     |     +0      |   3   |   2   |   1   |   -   |   -   |
|    6    |      40,000      |    3+1    |     +0      |   3   |   3   |   2   |   -   |   -   |
|    7    |      80,000      |     4     |     +0      |   3   |   3   |   2   |   1   |   -   |
|    8    |     160,000      |    4+1    |     +0      |   3   |   3   |   3   |   2   |   -   |
|    9    |     320,000      |     5     |     +0      |   3   |   3   |   3   |   2   |   1   |
|   10    |     640,000      |    5+1    |     +0      |   3   |   3   |   3   |   3   |   2   |


#### Bonus di esperienza per la Saggezza

La Saggezza è l'Attributo Primario dei Silvani, il che significa che un punteggio di CostSaggezzaituzione di 15+ garantisce un ulteriore 5% di esperienza.