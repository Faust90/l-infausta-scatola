---
nav_order: 2
parent: Regole Base
---

# Capitolo 1: Come iniziare

Per giocare a *L'Infausta Scatola* occorrono: 
* Un Arbitro 
* Da due a sei Giocatori. 
* Una Scheda del Personaggio per ciascun Giocatore
 
il primo passo per giocare è quello di creare un Personaggio del Giocatore (PG). Dovete semplicemente tirare alcuni dadi per determinare gli attributi del vostro personaggio, scegliendo una classe, una razza (se non umana) e acquistando l'equipaggiamento di gioco. Chi di voi è l'Arbitro, tuttavia, ha un po' più preparazione da fare - come trattato nel Capitolo 7.

### Dadi

*L'Infausta Scatola* usa tre diversi tipi di dadi e sono qui indicati a seconda del numero di lati che hanno. 
**Un dado a sei facce** è indicato come "d6". Se si richiede che un giocatore tiri "3d6" significa che dovrà lanciare tre (3) dadi a sei facce e sommare i risultati. 
**I dadi venti** facce seguono lo stesso criterio.

Quando viene chiesto di tirare **un d100, verranno tirati due dadi a dieci facce,** considerando il primo tiro come le "decine" e il secondo come le "unità". Quindi, se con un lancio si ottenessero un "7" e poi un "3", il risultato sarebbe "73". Il tiro di due zeri equivale al risultato di "100", quindi non si può tirare uno "0" su un dado percentile. Il risultato più basso possibile è "1".

### Regola fondamentale

La regola più importante di *L'Infausta Scatola* è che l'Arbitro ha l'ultima parola sulle decisioni ("rulings") discusse insieme al resto del gruppo per gestire tutte le situazioni non previste dal regolamento. 

### Schede Personaggio

Una scheda Personaggio è un foglio di carta pensato per organizzare e contenere quasi tutte le informazioni necessarie del PG, a beneficio sia dell'Arbitro che del Giocatore.
Per *L'Infausta Scatola*, il foglio del personaggio può essere una cosa molto semplice, come un cartoncino formato A7, con equipaggiamento e incantesimi scritti sul retro.

## Attributi

Gli Attributi Primari sono numeri che rappresentano la Forza, la Destrezza, la Costituzione, l'Intelligenza, la Saggezza e il Carisma di un personaggio. Il metodo standard per determinare i punteggi degli attributi è quello di tirare 3d6 per ciascuno di essi nell'ordine menzionato in precedenza. Una volta che questi tiri sono stati effettuati, è spesso ovvio quale tipo di personaggio meglio si adatti alle abilità, sebbene il giocatore abbia sempre la possibilità di giocare qualsiasi classe desideri. 

Una volta che il giocatore ha scelto una classe, i punti degli altri attributi possono essere spostati (su una base di 2 a 1), ma solo nell'"Attributo Primario" di quella Classe Personaggio. In ogni caso, lo spostamento di punti non può comunque abbassare un altro punteggio di abilità sotto il 9. 

### Modificatore di attributo

L'Infausta Scatola non fornisce molti modificatori per la gamma di punteggi degli attributi. Potete modificare il gioco per cambiare l'effetto che questi punteggi generano. La Tabella 1 fornisce la scala standard e gli effetti per i punteggi degli attributi. 

#### Tabella 1: Bonus Attributi

| Tiro Attributo | Descrizione | Bonus |
|:--------------:|:-----------:|:-----:|
| 3-6            | Basso       | -1    |
| 7-14           | Medio       | 0     |
| 15-18          | Alto        | 1     |

### Bonus Esperienza

Ogni personaggio può ottenere una percentuale di bonus ai suoi "Punti Esperienza" (PE) che aumenterà la quantità di punti esperienza guadagnati durante un'avventura. Tutti i personaggi aggiungono quanto segue: 5% se l'Attributo Primario del personaggio è 15+, 5% se la Saggezza è 15+ e 5% se il Carisma è 15+. Un Chierico con Saggezza di 15+ ottiene il bonus del 5% due volte: una volta perché è l'Attributo Primario di un Chierico e un'altra volta perché viene applicato a tutti i personaggi. Il bonus massimo ottenibile è del 15%. Tutti i premi di PE assegnati al personaggio durante il gioco saranno aumentati dell'ammontare del bonus (di 0%, 5%, 10% o 15%, a seconda di quale sia).

Un metodo opzionale per il bonus di punti esperienza è semplicemente quello di dare al personaggio un bonus del 10% se l'Attributo Primario è 15+, del 5% se l'Attributo Primario è 13-14, e -10% se l'Attributo Primario è inferiore a 9. Non c'è nessun bonus per i punteggi tra 9 e 12. Se usate questo metodo, non aggiungete anche il +5% bonus descritto nelle regole di base che seguono: in questo caso il massimo bonus di PE è del 10%.

### Forza

La Forza rappresenta la potenza fisica del personaggio. È l'Attributo Primario dei Campioni, quindi quando un personaggio Campione ha una Forza di 15+, ottiene un bonus del 5% ai PE. I Personaggi possono usare il loro bonus di Forza per modificare il loro "tiro per colpire" e i risultati dei danni quando usano armi da mischia.

### Intelligenza

L'Intelligenza rappresenta la conoscenza, il ragionamento e la capacità di risolvere enigmi o comprendere concetti difficili; un punteggio elevato di Intelligenza conferisce a un personaggio una lingua aggiuntiva per ogni punto superiore a 10. L'Intelligenza è l'Attributo Primario per i Maghi, che otterranno un bonus del 5% ai PE se l'intelligenza del personaggio è superiore a 15. I Maghi possono usare il loro Bonus di Intelligenza per migliorare l'efficacia degli incantesimi (per esempio, il bersaglio subisce una perdita nel tiro salvezza).

### Saggezza

La Saggezza determina l'intuito, la percezione e il buon senso di un personaggio. La Saggezza è l'Attributo Primario dei Chierici. Qualsiasi personaggio con un punteggio di Saggezza pari a 15+ ottiene un bonus del 5% ai PE, e un personaggio Chierico con Saggezza pari a 15+ ottiene un altro 5% (totale del 10%) perché è l'Attributo Primario della classe Chierico; i Chierici possono usare il loro bonus di Saggezza per migliorare l'efficacia degli incantesimi (per esempio, il bersaglio subisce una perdita sul tiro salvezza).

### Costituzione

La Costituzione si riferisce alla salute e alla resistenza di un personaggio: un elevato punteggio di Costituzione (15+) conferisce al personaggio un +1 a ogni Dado Vita, mentre un punteggio basso (6 o inferiore) comporta una penalità di -1 a ogni Dado Vita.

### Destrezza

La Destrezza è una combinazione di coordinazione e rapidità. È l'Attributo Primario dei Ladri (se vengono utilizzati). Un elevato punteggio di Destrezza (15+) conferisce a un personaggio un bonus alla Classe Armatura e i tiri per colpire quando attacca con un arco o un'altra arma a distanza. Un punteggio basso (6 o meno) dà una penalità di -1 a questi attributi.

### Carisma

Il Carisma si riferisce al magnetismo personale e alla capacità di leadership di un personaggio. Qualsiasi personaggio con un Carisma di 15+ riceve un bonus del 5% ai PE. Il carisma determina anche il numero di Personaggi Non Giocanti (PNG) gregari che un personaggio può acquisire. Questi gregari includono specialisti (capitani di navi, assassini, ecc.) e creature non umane, ma di solito non includono i soldati semplici. Il Carisma modifica la lealtà dei PNG (vedi "Lealtà").

#### Tabella 2: Modificatori di Carisma

| Carisma | Gregari (Max #) | Lealtà |
|:-------:|:---------------:|:------:|
| 3–4     | 1               | -2     |
| 5–6     | 2               | -2     |
| 7–8     | 3               | -1     |
| 9–12    | 4               | 0      |
| 13–15   | 5               | 1      |
| 16–17   | 6               | 2      |
| 18      | 7               | 2      |

### Punti Ferita

I Punti Ferita (PF) rappresentano la quantità di "danni" che un personaggio può subire prima di morire: sono determinati dal numero di Dadi Vita (DV) che il personaggio ha a ogni livello, che si trova nella descrizione di ogni Classe Personaggio più avanti. Se un giocatore inizia con un combattente di 1° livello (1+1 DV), tirerà quindi 1 DV (1d6) e aggiungerà "+1" al risultato finale per determinare i punti ferita iniziali del suo PG. Quando il personaggio accumula abbastanza PE per guadagnare un livello, di solito viene tirato un nuovo Dado Vita e aggiunto al totale (a volte un nuovo livello, però, fornisce solo un punto ferita aggiuntivo e non un dado intero).

### Allineamento

Gli allineamenti nel gioco rappresentano le forze cosmiche e sono descritti come Legge, Caos e Neutralità. 
In generale, le creature legali credono che tutto risponda ad un preciso ordine cosmico, dove ogni azione avrà una precisa conseguenza e, alla fine, non sarà possibile sfuggire al proprio destino.
Le creature caotiche rifiutano questa visione, preferendo la convizione al fatto che tutto è in balia del caos, dell'imponderabile e dell'imprevedibile. 
Le creature neutrali sono meno polarizzate tra i due allineamenti. 

### Pensionamento del personaggio

Se un personaggio raggiunge il livello più alto indicato nella tabella per quella Classe Personaggio, cosa succede? L'avanzamento si ferma? Il personaggio deve ritirarsi? Ogni gruppo ha il proprio stile di gioco e la sua preferenza per un determinata scala di livelli dei personaggi per le proprie partite. Se l'Arbitro vuole estendere le tabelle per permettere personaggi di livello più alto, allora faccia pure!
