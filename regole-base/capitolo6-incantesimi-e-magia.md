---
nav_order: 6
parent: Regole Base
---

# Capitolo 6: Incantesimi e Magia

Gli incantesimi sono suddivisi in tre fasi. La prima è la memorizzazione (un personaggio può memorizzare solo un certo numero di incantesimi da portare con sé durante un'avventura — vedi la descrizione della classe del personaggio per vedere quanti e a quale livello). La seconda, la preparazione, è il processo di pronunciare le parole magiche e compiere i gesti magici. Nella terza l'incantesimo è lanciato, poi ha effetto e quindi la magia è compiuta. Nella normale sequenza di combattimento, l'incantatore comincia a preparare l'incantesimo all'inizio del round e lo lancia quando il suo gruppo avrà l'iniziativa. Nella sequenza di combattimento alternativa, preparare un incantesimo richiede un intero round, ma gli incantesimi sono lanciati all'inizio del round successivo; l'incantatore può effettuare nel frattempo altre azioni durante il round, incluso preparare un incantesimo per il round successivo.

## Lista degli Incantesimi del Chierico

### Tabella 27: Incantesimi del Chierico

|               Livello 1               |        Livello 2        |
| :-----------------------------------: | :---------------------: |
|  Curare (Causare) le Ferite Leggere   |   Benedire (Maledire)   |
|       Individuare Caos (Legge)        |   Bloccare le Persone   |
|         Individuare la Magia          |   Trovare le Trappole   |
|            Luce (Oscurità)            | Parlare con gli Animali |
|   Protezione dal Caos (dalla Legge)   |                         |
| Purificare (Putrefare) Cibo e Bevande |                         |


|          Livello 3           |                   Livello 4                   |
| :--------------------------: | :-------------------------------------------: |
| Curare (Causare) le Malattie |       Curare (Causare) le Ferite Gravi        |
|    Localizzare un Oggetto    |             Neutralizzare Veleno              |
|  Luce (Oscurità), Continua   | Protezione dal Caos (dalla Legge), raggio 10' |
|  Rimuovere una Maledizione   |             Parlare con le Piante             |
|                              |       Trasformare i Bastoni in Serpenti       |


|           Livello 5           |       Livello 6\*       |
| :---------------------------: | :---------------------: |
|           Comunione           | Incantesimo della Morte |
|     Creare Cibo e Bevande     |        Missione         |
| Dissolvere il Caos (la Legge) |     Muovere l'Acqua     |
|       Piaga di Insetti        | Resurrezione dei Morti  |
|           Missione            |    Scudo Anti-Magico    |

Il nome dell'incantesimo fra parentesi indica la versione "invertita" dell'incantesimo. Alcune fedi di divinità buone o legali potrebbero non vedere di buon occhio l'utilizzo continuato di queste varianti.
\* Possono essere lanciati solo dalle pergamene

## Lista degli Incantesimi del Mago

### Tabella 28: Incantesimi del Mago

|      Livello 1       |         Livello 2          |
| :------------------: | :------------------------: |
| Ammaliare le Persone |       Forza Fantasma       |
|  Bloccare le Porte   |    Individuare il Caos     |
| Individuare la Magia | Individuare l'Invisibilità |
|  Leggere le Lingue   |        Invisibilità        |
|   Leggere la Magia   |    Leggere il Pensiero     |
|         Luce         |          Levitare          |
|        Sonno         |   Localizzare un Oggetto   |
| Protezione dal Caos  |       Luce, Continua       |
|                      |         Ragnatela          |
|                      |         Scassinare         |
|                      |     Serratura del Mago     |


|             Livello 3             |         Livello 4         |
| :-------------------------------: | :-----------------------: |
|      Accelerare / Rallentare      |    Ammaliare i Mostri     |
|        Bloccare le Persone        |        Confusione         |
|        Dissolvere le Magie        |     Crescita Vegetale     |
|              Fulmine              |    Mutaforma di Massa     |
|     Invisibilità, raggio 10'      | Muro di Fuoco o Ghiaccio  |
|          Palla di Fuoco           |      Occhio del Mago      |
|  Protezione dal Caos, raggio 10'  |       Polimorfismo        |
| Protezione dai Proiettili Normali |   Portale Dimensionale    |
|       Respirare Sott'Acqua        | Rimuovere una Maledizione |
|           Scurovisione            |     Terreno Illusorio     |
|        Sfera di Cristallo         |                           |
|              Volare               |                           |


|         Livello 5         |          Livello 6\*           |
| :-----------------------: | :----------------------------: |
|    Animare i Cadaveri     |     Controllo Atmosferico      |
|     Bloccare i Mostri     |          Disintegrare          |
|  Contattare altri Piani   |    Incantesimo della Morte     |
|     Crescita Animale      |     Inseguitore Invisibile     |
|   Evocare un Elementale   |            Missione            |
|  Muro di Pietra o Ferro   |        Muovere l'Acqua         |
|       Nube Mortale        |        Muovere la Terra        |
|        Passapareti        |     Proiettare un'Immagine     |
|    Regressione Mentale    |         Reincarnazione         |
|        Telecinesi         |       Scudo Anti-Magico        |
|       Teletrasporto       | Trasformare la Pietra in Carne |
| Trasforma Roccia in Fango |                                |
|        Vaso Magico        |                                |

\* Possono essere lanciati solo dalle pergamene

## Lista degli Incantesimi del Silvano

#### Tabella 13: Incantesimi del Silvano

|           Livello 1            |        Livello 2        |
| :----------------------------: | :---------------------: |
|             Bacche             |     Forza Selvaggia     |
|            Bagliore            |   Messaggero animale    |
| Conoscere il tempo atmosferico |         Nebbia          |
|      Incantare un animale      | Parlare con gli Animali |
|     Individuare un animale     |    Piegare il Legno     |
|  Individuare trappole e fosse  |                         |

|      Livello 3      |       Livello 4       |
| :-----------------: | :-------------------: |
| Cerchio protettivo  |  Camminare nell'aria  |
| Chiamare il fulmine |  Chiamare un mostro   |
| Evocare un animale  |   Crescita Vegetale   |
|   Muro del vento    | Parlare con le Piante |
|                     |      Passalberi       |

|      Livello 5       |      Livello 6\*      |
| :------------------: | :-------------------: |
|   Crescita Animale   | Controllo Atmosferico |
|  Esplosione Solare   |    Muovere l'Acqua    |
| Risvegliare l'albero |   Muovere la Terra    |
|      Terremoto       |    Reincarnazione     |

\* Possono essere lanciati solo dalle pergamene

## Descrizione degli Incantesimi
Di seguito sono elencati tutti gli incantesimi per Chierici, Maghi e Silvani in ordine alfabetico. La versione in parentesi è disponibile solo per i Chierici caotici. 

### Accelerare / Rallentare
*Livello:* M3  
*Raggio d'azione:* 240'  
*Durata:* 30 minuti

L'incantatore deve annunciare quale delle due opzioni sarà lanciata. Entrambe le opzioni hanno 60' di raggio ad area di effetto:
- Come incantesimo di accelerazione, fino a 24 creature possono muoversi della normale velocità e raddoppiare gli attacchi fatti in quel Round. 
- Come incantesimo di rallentamento, fino a 24 creature che falliscono il Tiro Salvezza si muovono a metà della velocità e non possono muoversi e attaccare nello stesso Round. Inoltre, i loro attachi per Round sono dimezzati per difetto.

### Ammaliare i Mostri
*Livello:* M4  
*Raggio d'azione:* 60'  
*Durata:* Finché non viene dissolto  

Questo incantesimo opera nello stesso modo di Ammaliare Persone, ma ha effetto su mostri molto più potenti. Fino a 3d6 mostri con meno di 3 DV sono affetti.

### Ammaliare le Persone
*Livello:* M1  
*Raggio d'azione:* 120'  
*Durata:* Finché non viene dissolto

Questo incantesimo affligge le creature viventi bipedi di taglia umana o più piccola, come goblin o driadi. Se l'incantesimo ha successo (Tiro Salvezza consentito), la sfortunata creatura cadrà sotto l'influenza dell'incantatore.

### Animare i Cadaveri
*Livello:* M5  
*Raggio d'azione:* A discrezione dell'Arbitro  
*Durata:* Permanente

Questo incantesimo anima scheletri o zombie da corpi morti. 1d6 non-morti sono animati (per livello dell'incantatore dall'8° in su). I corpi rimangono animati finché distrutti o l'incantesimo dissolto.

### Bacche
*Livello*: S1  
*Raggio d'azione*: Nessuno  
*Durata*: Finché non viene mangiato

Il Silvano crea 1d6 bacche magiche nella sua mano. Ogni bacca ripristina 1 PF quando viene mangiata. Tutte le bacche magiche appassiscono al tramonto.

### Bagliore
*Livello*: S1  
*Raggio d'azione*: 25'  
*Durata*: Istantaneo

Questo incantesimo emette un piccolo bagliore magico dal dito del Silvano. Il bagliore può stordire un nemico per 1d6 round (Tiro Salvezza possibile). Non funziona sui mostri che non hanno occhi o non possono vedere.

### Benedire (Maledire)
*Livello:* C2  
*Raggio d'azione:* PG o PNG bersaglio (fuori dal combattimento)  
*Durata:* 1 ora

L'incantatore deve annunciare quale delle due opzioni deve essere lanciata. Chi subisce l'incantesimo non può essere in combattimento nel momento in cui viene lanciato. 
- Come incantesimo di Benedire, al ricevente viene garantito un bonus di +1 a tutti i ti d'attacco e, se il bersaglio  è un PNG, al Morale. 
- Come incantesimo di Maledire, il ricevente è maledetto con una penalità di -1 a tutti gli attacchi, e se il bersaglio  è un PNG, al Morale.

### Bloccare i Mostri
*Livello:* M5  
*Raggio d'azione:* 120'  
*Durata:* 1 ora + 10 minuti per livello

L'incantatore può bersagliare 1d6-1 (minimo 1) creature (il Tiro Salvezza si applica) o può concentrarsi su una singola creatura che dovrà fare il Tiro Salvezza con una penalità di -2.

### Bloccare le Persone
*Livello:* C2, M3  
*Raggio d'azione:* 180' (C)/120' (M)  
*Durata:* 90 minuti (C), 1 ora + 10 minuti per livello (M)

L'incantatore può bersagliare 1d6-1 (minimo 1) persone (il Tiro Salvezza si applica) o può concentrarsi su una singola creatura che dovrà fare il Tiro Salvezza con una penalità di -2.

### Bloccare le Porte
*Livello:* M1  
*Raggio d'azione:* A discrezione dell'Arbitro  
*Durata:* 2d6 Turni

Questo incantesimo chiude una porta o un cancello magicamente per la sua intera durata (o finché non viene dissolto). Le creature con resistenza magica possono frantumare l'incantesimo senza alcuno sforzo.


### Camminare nell'aria
*Livello*: S4  
*Raggio d'azione*: Incantatore  
*Durata*: 30 minuti

Il Silvano può camminare sull'aria, come se fosse un terreno solido. I venti forti possono rompere l'incantesimo.

### Cerchio protettivo
*Livello*: S3  
*Raggio d'azione*: 20'  
*Durata*: 2 minuti per livello dell'incantatore

Questo incantesimo crea un cerchio magico stazionario intorno al Silvano, che blocca completamente fuoco, fulmini, acqua e ghiaccio.

### Chiamare il Fulmine
*Livello*: S3  
*Raggio d'azione*: 240'  
*Durata*: Istantaneo

Un fulmine si abbatte sul bersaglio scelto e infligge 1d6 danni per livello dell'incantatore. Infligge 1d6 aggiuntivi se usato all'aperto e altri 1d6 se il bersaglio indossa oggetti metallici.

### Chiamare un mostro
*Livello*: S4  
*Raggio d'azione*: n/a  
*Durata*: Istantaneo

Questo incantesimo richiama dalla natura un mostro casuale, a seconda del tipo di terreno in cui l'incantesimo è stato lanciato. C'è una probabilità di 1-2 che il mostro sia neutrale nei confronti del Silvano. Anche se ostile, il mostro attaccherà sempre per primo i nemici del Silvano.

### Comunione
*Livello:* C5  
*Raggio d'azione:* Incantatore  
*Durata:* 3 domande

Poteri superiori concedono risposta a tre quesiti che l'incantatore pone. Ai poteri superiori non piace essere interrogati costantemente da meri mortali, quindi l'incantesimo dovrebbe essere limitato a un lancio a settimana. L'Arbitro potrebbe concedere all'incantatore di lanciare un incantesimo di Comunione rafforzato da sei domande una volta l'anno.

### Confusione
*Livello:* M4  
*Raggio d'azione:* 120'  
*Durata:* 2 ore

Quest'incantesimo confonde le persone e i mostri, facendoli agire casualmente. Gli effetti della confusione possono mutare ogni 10 minuti; si tirano i dadi per determinare qualunque cambiamento. Tirate 2d6 per determinare il comportamento della creatura:

#### Tabella 29: Reazione Confusione

| Tiro  |                 Reazione                  |
| :---: | :---------------------------------------: |
|  2-5  | Attaccano l'incantatore e i suoi alleati. |
|  6-8  |       Rimangono fermi e sconcertati       |
| 9-12  |      Si attaccano l'uno con l'altro       |

L'incantesimo colpisce 2d6 creature, più un numero addizionale di creature per ogni livello dell'incantatore sopra all'8°. Le creature con 3 DV o meno sono automaticamente colpite dall'incantesimo e ha effetto immediato. Le creature con 4 DV o più resistono all'effetto della confusione finché non raggiunge il suo massimo potenziale, cioè un numero di minuti pari a 1d6-1 (minimo 1). Queste creature devono effettuare un Tiro Salvezza quando l'effetto raggiunge il massimo potenziale e ogni 10 minuti successivi oppure restano confusi per il resto della durata dell'incantesimo. 

### Conoscere il Tempo Atmosferico
*Livello*: S1  
*Raggio d'azione*: 2 miglia per livello dell'incantatore  
*Durata*: Istantaneo

Questo incantesimo permette al Silvano di prevedere il tempo nella posizione corrente. La previsione vale per le successive 12 ore.

### Contattare altri Piani
*Livello:* M5  
*Raggio d'azione:* Nessuno  
*Durata:* Vedi tabella

L'incantatore crea un contatto mentale con i piani, le forze, i poteri e le geometrie dell'aldilà, affinché riceva risposte positive e negative alle domande che lo interessano. L'effetto dell'incantesimo dipende da quanto profondamente l'incantatore desidera inoltrarsi nel piano di esistenza. Tirare 1d20 nella tabella sotto. 

### Controllo Atmosferico
*Livello:* M6 o D6  
*Raggio d'azione:* Raggio di 1 miglio
*Durata:* 1 ora

L'incantatore evoca o ferma la pioggia, i tornado, crea basse o alte temperature, schiarisce il cielo dalle nuvole o fa apparire delle nuvole.


#### Tabella 30: Contattare altri Piani

| Piano (*) | Follia (†) | Giusto | Sbagliato (‡) |
| :-------: | :--------: | :----: | :-----------: |
|     1     |    1-2     |  3-11  |     12-20     |
|     2     |    1-4     |  4-13  |     14-20     |
|     3     |    1-6     |  7-16  |     17-20     |
|     4     |    1-8     |  9-17  |     18-20     |
|     5     |    1-10    | 11-18  |     19-20     |
|     6     |    1-12    | 13-19  |      20       |

* \* I Piani sono la "profondità' a cui l'incantatore decide di cercare la verità; numero di domande Sì/No a cui ci sarà risposta. 
* † La Follia temporanea dura per un numero di settimane pari alla profondità del piano dove la sanità mentale dell'incantatore è ceduta.
* ‡ Questo rappresenta la possibilità di sbagliarsi o fraintendere la risposta. 

### Creare Cibo o Acqua
*Livello:* C5  
*Raggio d'azione:* Ravvicinato  
*Durata:* Istantaneo

Questo incantesimo crea una fornitura di cibo modesto e acqua potabile per 24 umani (o cavalli, che bevono la stessa quantità d'acqua di un essere umano ai fini del gioco).

### Crescita Animale
*Livello:* M5, S5  
*Raggio d'azione:* 120'  
*Durata:* 2 ore

L'incantesimo fa crescere 1d6 animali di taglia normale fino a una taglia gigante. Le creature affette possono attaccare come la versione gigante del normale animale. Se non è indicata nel Capitolo 7, gli animali affetti raddoppiano i loro DV e i danni inflitti dai loro attacchi.

### Crescita Vegetale
*Livello:* M4, S4    
*Raggio d'azione:* 120'  
*Durata:* Permanente finché non viene dissolto

L'incantesimo può influenzare un'area del diametro di 50'; il manto erboso dell'area cresce improvvisamente in una foresta impenetrabile di spine e liane. L'incantatore può decidere la forma dell'area da incantare. 

### Curare (Causare) Malattie
*Livello:* C3  
*Raggio d'azione:* Tocco  
*Durata:* Istantaneo 

- Come incantesimo di *Curare Malattie*, il ricevente è curato da qualunque malattia.
- Come incantesimo di *Causare Malattie*, il ricevente è afflitto da una malattia che l'Arbitro di gioco deve determinare.

### Curare (Causare) le Ferite Leggere
*Livello:* C1  
*Raggio d'azione:* Tocco  
*Durata:* Istantaneo

- Come Cura Ferite Leggere, l'incantatore cura 1d6+1 PF.
- Come Causare Ferite Leggere, l'incantatore causa 1d6+1 PF.

### Curare (Causare) le Ferite Gravi
*Livello:* C4  
*Raggio d'azione:* Tocco  
*Durata:* Istantaneo

- Come Curare Ferite Gravi, l'incantatore cura 3d6+3 PF.
- Come Causare Ferite Gravi, l'incantatore infligge 3d6+3 PF.

### Disintegrare 
*Livello:* M6  
*Raggio d'azione:* 60'  
*Durata:* Istantaneo

L'incantesimo definisce un bersaglio specifico come una porta, una creatura, o una statua e lo disintegra in polvere. Ai materiali magici e alle creature viventi è concesso un Tiro Salvezza: per i materiali considerate che abbiano 7 DV + eventuali bonus magici, ad esempio una spada +3 sarà cosiderata avere 10 DV.

### Dissolvere il Caos (la Legge)
*Livello:* C5  
*Raggio d'azione:* 30'  
*Durata:* 10 minuti

- Come incantesimo di Dissolvere il Caos, l'incantesimo è simile all'incantesimo arcano Dissolvi Magie, ma funziona contro oggetti, incantesimi, o agenti del Caos. Ciononostante, a differenza di Dissolvi Magie, questo incantesimo funziona anche contro inviati caotici, possibilmente includendo sogni o bestie cacciatrici sovrannaturali.
- Come incantesimo di Dissolvere la Legge, esso funziona esattamente come Dissolvere il Caos, eccezion fatta che dissolve Legge.

### Dissolvere le Magie
*Livello:* M3  
*Raggio d'azione:* 120'  
*Durata:* 10 minuti

Dissolve completamente gran parte di incantesimi e incanti, compresi quelli lanciati da Chierici, Silvani o genericamente utilizzatori di magia.

C'è una possibilità che questo incantesimo fallisca, data dalla differenza tra i livelli del Mago che lancia *Dissolvere le Magie* e i DV (o i livelli) di chi ha lanciato l'effetto da dissolvere. Per ogni livello in più che il lanciatore della magia bersaglio ha, c'è un 10% di fallimento cumulativo. Ad esempio, un Mago di 5° livello che vuole dissolvere un incantesimo lanciato da un Mago di 10° avrà il 50% di fallire (10-5 = 5). Se questa percentuale supera il 99%, solo un tiro di 100 sul d100 dissolverà l'incantesimo: dopotutto, la magia è governata dal caos! 

### Esplosione Solare
*Livello*: S5  
*Raggio d'azione*: 300'  
*Durata*: Istantaneo

Questo incantesimo crea un globo esplosivo (80') di luce. Tutte le creature all'interno del globo diventano cieche e subiscono 1d6 punti di danno per livello dell'incantatore.

### Evocare un animale
*Livello*: S3  
*Raggio d'azione*: 90'  
*Durata*: 1 giorno

Questo incantesimo evoca un alleato animale con 4 DV. Il Silvano può anche dividere i DV in creature più piccole (per esempio: può evocare quattro animali con 1 DV). Tutti gli animali evocati scompaiono alla fine del giorno.

### Evocare un Elementale
*Livello:* M5  
*Raggio d'azione:* 240'  
*Durata:* Finché viene dissolto

L'incantatore evoca un elementale di 16 DV (di qualunque tipo) dal piano elementale di esistenza e lo vincola ai suoi comandi. Ogni tipo di elementale può essere evocato solo una volta al giorno. L'elementale obbedisce all'incantatore finché si concentra su di esso; quando l'incantatore cessa di concentrarsi, anche per un solo istante, l'elementale si libera e attacca.

### Forza Fantasma
*Livello:* M2  
*Raggio d'azione:* 240'  
*Durata:* Finché non viene negata o dissolta

Questo incantesimo crea un'illusione realistica di fronte a chi lo osserva. L'illusione scompare quando viene toccata, ma se l'osservatore crede che l'illusione sia vera potrà riceverne danno.

### Forza selvaggia
*Livello*: S2  
*Raggio d'azione*: Incantatore o tocco  
*Durata*: 1 ora per livello dell'incantatore

Questo incantesimo conferisce alla persona scelta un'immensa forza - in seguito al lancio la sua massa muscolare strappa i vestiti. Il personaggio riceve inoltre un bonus di +2 a tutti i danni inflitti in mischia e può piegare facilmente le sbarre e sollevare oggetti pesanti.

### Fulmine
*Livello:* M3  
*Raggio d'azione:* 60'  
*Durata:* Istantaneo

Un dardo di quasi 10' di larghezza si estende per 60' dalle dita dell'incantatore. Chiunque nel suo cammino soffre di 1d6 punti di danno per livello dell'incantatore, anche se un successo su di un Tiro Salvezza dimezza il danno. Il dardo si estende sempre per 60', anche se questo significa che può rimbalzare all'indietro su qualcosa che blocca il suo cammino.

### Incantare un animale
*Livello*: S1  
*Raggio d'azione*: 120'  
*Durata*: Finché non viene annullato

Questo incantesimo funziona allo stesso modo dell'incantesimo *Ammaliare Persone* del Mago, ma colpisce gli animali.

### Incantesimo di Morte
*Livello:* M6  
*Raggio d'azione:* 240'  
*Durata:* Istantaneo

Entro un raggio di 60', muoiono fino a 2d6+2 creature con meno di 7 DV.

### Individuare il Caos (la Legge)
*Livello:* C1, M2  
*Raggio d'azione:* 120' (C), 60' (M)  
*Durata:* 1 ora (C), 20 minuti (M)

- Come Individuare Caos, l'incantatore individua creature del Caos, o coloro che hanno incanti, pensieri, o auree caotici entro il raggio dell'incantesimo. Il Veleno non è intrinsecamente malvagio o caotico e non può essere individuato da questo incantesimo.
- Come Individuare Legge, l'incantesimo funziona esattamente come Individuare Caos eccezion fatta che individua la Legge.

### Individuare l'Invisibilità 
*Livello:* M2  
*Raggio d'azione:* 10' per livello incantatore  
*Durata:* 1 ora

L'incantatore può percepire creature e oggetti invisibili.

### Individuare la Magia
*Livello:* C1, M1  
*Raggio d'azione:* 60'  
*Durata:* 20 minuti

L'incantatore può percepire in luoghi, persone o cose la presenza di un incantesimo magico o di un incanto. Oggetti magici o incanti nascosti possono essere scoperti con questo incantesimo.

### Individuare un animale
*Livello*: S1  
*Raggio d'azione*: 90'  
*Durata*: 1 minuto per livello

Funziona allo stesso modo dell'incantesimo Localizzare oggetto, ma ha effetto sugli animali.

### Individuare trappole e fosse
*Livello*: S1  
*Raggio d'azione*: 90'  
*Durata*: Istantaneo

Funziona allo stesso modo dell'incantesimo Trovare trappole, ma colpisce le trappole e le fosse.

### Inseguitore Invisibile
*Livello:* M6  
*Raggio d'azione:* Vicino all'incantatore  
*Durata:* Finché la missione non viene completata.

Questo incantesimo evoca uno Inseguitore Invisibile con 8 DV. L'inseguitore compirà un solo compito come comandato dall'incantatore, indipendentemente da quanto sia lungo il compito o quanto debba viaggiare. L'inseguitore non può essere bandito per alcun motivo da Dissolvi Magie; deve essere ucciso per fermare la sua missione.


### Invisibilità 
*Livello:* M2  
*Raggio d'azione:* 240'  
*Durata:* Finché non viene dissolta o avviene un attacco.

Il bersaglio dell'incantesimo, che sia un oggetto o una persona, diventa invisibile: solo tramite l'Infrasione dei Dvergar, appositi incantesimi o sensi non convezionali è possibile vederlo. La creatura non può essere attaccato a meno che la posizione approssimativa non sia trovata in qualche modo, ma in ogni caso tutti gli attacchi subiscono -4 al tiro.

### Invisibilità, raggio 10'.
*Livello:* M3  
*Raggio d'azione:* 240'  
*Durata:* Finché non viene dissolta o avviene un attacco.

Identico all'incantesimo *Invisibilità*, eccezione fatta che rende invisibili tutte le creature (non gli oggetti!) a scelta dell'incantatore, entro una sfera con raggio di 10' intorno al bersaglioricevente. L'area si muove assieme al bersaglio.

### Leggere il Pensiero
*Livello:* M2  
*Raggio d'azione:* 60'  
*Durata:* 2 ore

L'incantatore può individuare i pensieri degli altri esseri. L'incantesimo non può penetrare più di 2' di pietra ed è bloccato anche dal più sottile strato di piombo.

### Leggere le Lingue
*Livello:* M1  
*Raggio d'azione:* Distanza per leggere  
*Durata:* 1 o 2 letture

Questo incantesimo permette all'incantatore di leggere indicazioni, istruzioni e notazioni simili che sono scritte in lingue non familiari o anche sconosciute. È utile specialmente per le mappe del tesoro.


### Leggere la Magia
*Livello:* M1  
*Raggio d'azione:* Solo Incantatore  
*Durata:* 2 pergamene o altri scritti

Questo incantesimo permette all'incantatore di leggere le iscrizioni magiche su oggetti e pergamene. Le scritture magiche non possono essere lette senza l'ausilio di questo incantesimo.

### Levitare 
*Livello:* M2  
*Raggio d'azione:* 20' per livello
*Durata:* 10 minuti per livello

Questo incantesimo permette al mago di levitare, muovendosi verticalmente verso l'alto o in giù, ma l'incantesimo stesso non fornisce nessun aiuto per il movimento laterale.
Sarà necessario spostarsi a mano su un muro, una scogliera o un soffitto.

Levitare permette un movimento verso l'alto o verso il basso alla velocità di 6' per minuto (60' a Round) e l'incantatore non può levitare più di 20' per livello dal suolo dove l'incantesimo è stato lanciato (tale raggio viene applicato sia al movimento in aria sia al movimento di discesa verso un baratro o una fossa).

### Localizzare un Oggetto
*Livello:* C3, M2  
*Raggio d'azione:* 90' (C), 60' + 10' per livello  
*Durata:* 1 minuto per livello

Questo incantesimo indica all'incantatore la direzione corretta (in linea d'aria) di un oggetto specificato tramite descrizione. L'oggetto deve essere qualcosa visto in precedenza, anche se l'incantesimo può individuare un oggetto di tipo generico già noto: scale, oro, ecc.

### Luce (Oscurità)
*Livello:* C1, M1  
*Raggio d'azione:* 120'  
*Durata:* 2 ore (C), 1 ora + 10 minuti per livello

- Come incantesimo di Luce, l'incantatore bersaglia una persona o un oggetto il quale comincia a produrre luce brillante quanto una torcia con un raggio di 20'.
- Come incantesimo di Oscurità, l'incantatore causa un'oscurità come la notte entro l'area di un raggio di 20'.

### Luce (Oscurità), Continua
*Livello:* C3, M2  
*Raggio d'azione:* 120'  
*Durata:* Permanente finché non viene dissolto

- Come incantesimo di Luce, l'incantatore bersaglia una persona o un oggetto il quale comincia a produrre luce brillante quanto una torcia con un raggio di 20'.
- Come incantesimo di Oscurità, l'incantatore causa un'oscurità come la notte entro l'area di un raggio di 20'.

### Messaggero animale
*Livello*: S2  
*Raggio d'azione*: Nessuno  
*Durata*: Fino alla consegna del messaggio

Il Silvano evoca un piccolo animale nella sua mano (per esempio: un uccello, un ratto), che cercherà di raggiungere il suo destinatario. Il Silvano può allegare una pergamena con un messaggio all'animale. Il messagero scompare quando raggiunge il suo destinatario.

### Missione
*Livello:* C5, M6  
*Raggio d'azione:* 30'  
*Durata:* Finché completo

Se la vittima fallisce il Tiro Salvezza, l'incantatore può affidargli un compito. Se il Mago lancia questo incantesimo la vittima morirà se ignorerà totalmente la missione. Se un Chierico lancia questo incantesimo il fallimento della creatura nell'obbedire risulterà in una maledizione che l'Arbitro dovrà determinare. 

### Muovere l'Acqua
*Livello:* M6, S6 
*Raggio d'azione:* 240'  
*Durata:* Vedere sotto 

L'incantatore può annunciare quale delle due opzioni lancerà:
- L'incantesimo abbassa la profondità e il livello d'acqua di laghi, fiumi, pozzi e altri corpi d'acqua di metà (1/2) del loro normale livello. Usato in tal modo, l'incantesimo dura per 10 Turni.
- Alternativamente, questo incantesimo crea un passaggio attraverso l'acqua, ma solo a una profondità di 10'. Usato in tal modo, l'incantesimo dura per 6 Turni.

### Muovere la Terra
*Livello:* M6, S6  
*Raggio d'azione:* 240'  
*Durata:* Istantaneo

Questo incantesimo può essere usato solo al di sopra del terreno. Permette all'incantatore di muovere le colline e alzare la terra o la pietra alla velocità di 6' al minuto per un'ora.

### Muro di Fuoco o Ghiaccio
*Livello:* M4  
*Raggio d'azione:* 60'  
*Durata:* Concentrazione

L'incantatore deve annunciare quale delle due opzioni viene lanciata:
- Come incantesimo di Muro di Fuoco, l'incantatore evoca un muro di fuoco che si agita e brucia fintanto che si mantiene la concentrazione. Le creature con 3 dadi vita o meno non possono oltrepassarla e nessuna creatura può vedere cosa ci sia dall'altro lato. Passare attraverso le fiamme infligge 1d6 punti ferita di danno (nessun Tiro Salvezza) e le creature non-morte subiscono il doppio del danno. L'incantatore può scegliere di creare un muro lungo 60' e alto 20' o un muro circolare di 15' di raggio alto anche 20'.
- Come incantesimo di Muro di Ghiaccio, l'incantatore evoca un muro di ghiaccio spesso fino a 6'. L'incantatore può scegliere di creare un muro lungo 60' e alto 20' o un muro circolare di 15' di raggio alto anche 20'. Le creature con 3 dadi vita o meno non possono sfondare il muro, ma creature con 4 o più dadi vita possono buttarlo giù, subendo 1d6 danni nel mentre. Le creature con un metabolismo basato sul fuoco subiscono 2d6 danni invece che un normale 1d6. Gli incantesimi di fuoco e gli effetti magici sono impediti in prossimità del muro. 

### Muro di Pietra o Ferro
*Livello:* M5  
*Raggio d'azione:* 60'  
*Durata:* Permanente (pietra) o 2 ore (ferro)

L'incantatore deve annunciare quale delle due opzioni verrà lanciata:
- Come incantesimo di Muro di Pietra, l'incantatore evoca un muro di pietra spesso 2', con una superficie di area 1.000' quadrati. 
- Come incantesimo di Muro di Ferro, l'incantatore evoca un muro di ferro dal nulla. Il muro è spesso 3', con una superficie di 500' quadrati.

### Muro del vento
*Livello*: S3  
*Raggio d'azione*: 100'  
*Durata*: 1 round per livello dell'incantatore

Questo incantesimo crea una cortina invisibile di aria che devia tutti i proiettili, i gas e le creature più piccole (DV 1/2). Le creature con DV pari a 1+ possono comunque tentare di fare breccia nel muro, ma devono effettuare un Tiro Salvezza per farlo.

### Mutaforma di Massa
*Livello:* M4  
*Raggio d'azione:* 240'  
*Durata:* Finché negato o dissolto

Un centinaio o meno di creature delle dimensioni di un essere umano mutano per apparire come alberi innocenti. L'illusione è così perfetta che le creature che si muovono attraverso la "foresta" non percepiranno l'inganno.

### Nebbia
*Livello*: S2  
*Raggio d'azione*: 250'  
*Durata*: Finché non viene dissipato

Questo incantesimo crea una fitta nebbia magica nell'area. Ogni creatura, tranne il Silvano, riesce a malapena a vedere in questa nebbia e riceve una penalità di -4 ai colpi mentre cerca di combattere in queste condizioni.

### Neutralizzare il Veleno
*Livello:* C4  
*Raggio d'azione:* A discrezione dell'Arbitro  
*Durata:* 10 minuti

Questo incantesimo neutralizza il veleno, ma non riporta i morti in vita. 

### Nube Mortale
*Livello:* M5  
*Raggio d'azione:* Ravvicinata  
*Durata:* 1 ora

Vapori fetidi e velenosi bollono dall'aria sottile, formando una nube del raggio di 15'. La nube si allontana dall'incantatore alla velocità di 6' al minuto a meno che la direzione o la velocità non siano influenzate dai venti. Difficilmente delle ventate forti possono distruggerla o dissiparla. Carica di veleno, l'orrida nebbia è più pesante dell'aria e dunque precipita in qualunque buco o scala nel suo cammino. Questo incantesimo può affliggere solo creature con 5 DV o meno.

### Occhio del Mago
*Livello:* M4  
*Raggio d'azione:* 240'  
*Durata:* 1 ora

L'incantatore evoca un "occhio" magico invisibile che si può muovere fino a 240' dal proprio creatore. Esso fluttua diretto dall'incantatore, alla velocità di 120' per Round.

### Palla di Fuoco
*Livello:* M3  
*Raggio d'azione:* 240'  
*Durata:* Istantaneo

Un proiettile scaturisce dalle dita dell'incantatore per esplodere sul bersaglio in un lampo di fuoco simile a una fornace. Ha un raggio di 20' e il danno è 1d6 per livello dell'incantatore. L'esplosione occuperà tutto il volume disponibile. Con un successo sul Tiro Salvezza il bersaglio riceverà solo metà dei danni.

### Parlare con gli Animali
*Livello:* C2 e S2 
*Raggio d'azione:* 30'  
*Durata:* 1 ora
L'incantatore può parlare con gli animali entro il raggio d'azione. C'è la possibilità che gli animali lo assistano e che non attacchino né lui né i suoi alleati (a meno che non dica qualcosa di particolarmente offensivo). 

### Parlare con le Piante
*Livello:* C4 e S4 
*Raggio d'azione:* 30'  
*Durata:* 1 ora
L'incantatore può parlare alle piante e comprendere le loro risposte. Le piante obbediranno ai suoi comandi nei limiti del possibile (per esempio, girarsi o piegarsi di lato per facilitare il passaggio).

### Passalberi
*Livello*: S4  
*Raggio d'azione*: Incantatore  
*Durata*: 1 ora per livello dell'incantatore

Questo incantesimo permette al Silvano di fondersi (nascondersi all'interno) con un albero. Dopo la fusione, il Silvano può "teletrasportarsi" liberamente in un altro albero vicino dello stesso tipo.
Il Silvano deve lasciare l'albero se la durata dell'incantesimo termina, o se l'albero viene abbattuto o bruciato.

### Passapareti
*Livello:* M5  
*Raggio d'azione:* 30'  
*Durata:* 30 minuti

Questo incantesimo crea un buco attraverso la roccia solida. Il foro o tunnel raggiunge fino a 10' di profondità ed è largo abbastanza per permette il passaggio di un umano di taglia media.

### Piaga di Insetti
*Livello:* C5  
*Raggio d'azione:* 480'  
*Durata:* 1 giorno

Questo incantesimo funziona solo negli spazi all'aperto. Uno sciame di insetti si riunisce e va ovunque l'incantatore desidera. La nube è larga approssimativamente 400' quadrati (20' per 20' e alta lo stesso). Qualunque creatura con meno di 2 DV esposta alla nube di insetti fuggirà terrorizzata (niente Tiro Salvezza). 

### Plasmare il Legno
*Livello*: S2  
*Raggio d'azione*: 30'  
*Durata*: Permanente

Questo incantesimo fa sì che il legno si pieghi e si deformi, distruggendo permanentemente la sua linearità, forma e forza. Una porta deformata si apre (o rimane bloccata, richiedendo una prova di Forza per aprirla, a vostra scelta). Una barca o una nave subisce una falla. Le armi a distanza deformate sono inutili. In alternativa, potete scardinare il legno (riportandolo effettivamente alla normalità) con questo incantesimo, raddrizzando il legno che è stato deformato da questo stesso incantesimo o da altri mezzi.

### Polimorfismo
*Livello:* M4  
*Raggio d'azione:* Vedi sotto  
*Durata:* Vedi sotto

L'incantatore deve annunciare quale delle due opzioni sarà lanciata:
- L'incantatore assume la forma di un qualunque oggetto o creatura, ottenendo gli attributi della nuova forma (l'uso delle ali, per esempio), ma non i suoi punti ferita o abilità combattive. L'Arbitro potrebbe permettere come beneficio la Classe Armatura della nuova forma, se questa ha una pelle pesantemente corazzata. Buona parte degli effetti dell'incantesimo è lasciata a discrezione dell'Arbitro. Questa forma dell'incantesimo dura almeno un'ora più una addizionale per ogni livello dell'incantatore
- In alternativa, questo incantesimo permette all'incantatore di trasformare un altro essere in un tipo differente di creatura (come un drago, una lumaca da giardino, e certamente, un rospo o una salamandra). La creatura trasformata guadagna tutte le abilita della forma, ma mantiene la sua coscienza e i suoi punti ferita. Usato in tal modo, il raggio dell'incantesimo è di 60'. Questa versione dell'incantesimo dura finché non viene dissolta.

### Portale Dimensionale 
*Livello:* M4  
*Raggio d'azione:* 10' lancio, 360' distanza massima  
*Durata:* Istantaneo

Portale Dimensionale è una forma minore dell'incantesimo Teletrasporto che può essere gestita da maghi meno potenti. L'incantatore può teletrasportare se stesso, un oggetto o un'altra persona con precisione perfetto alla posizione prescelta, ammesso che sia nel raggio dell'incantesimo.

### Proiettare un'Immagine
*Livello:* M6  
*Raggio d'azione:* 240'  
*Durata:* 1 ora

L'incantatore proietta l'immagine della sua persona fino a un massimo di 240'. Non solo l'immagine proiettata mima i rumori dell'incantatore e i gesti, ma ogni incantesimo lanciato sembrerà provenire dall'immagine. 

### Protezione dal Caos (dalla Legge)
*Livello:* C1 , M1  
*Raggio d'azione:* Solo incantatore  
*Durata:* 2 ore (C), 1 ora (M)

- Come incantesimo di Protezione dal Caos, l'incantatore crea un campo magico di protezione intorno a sé stesso per bloccare tutti i mostri caotici, i quali soffrono una penalità di -1 per colpire contro l'incantatore; l'incantatore guadagna un +1 su tutti i Tiri Salvezza contro questi attacchi.
- Come Incantesimo di Protezione dalla Legge, fa la stessa cosa eccezion fatta che le creature legali soffrono la penalità di -1. 

### Protezione dal Caos (dalla Legge), raggio 10'
*Livello:* C4, M3  
*Raggio d'azione:* 10' di raggio intorno all'incantatore  
*Durata:* 2 ore

- Come incantesimo di Protezione dal Caos, 10' di raggio, ha lo stesso effetto di Protezione dal Caos — eccezion fatta che il suo effetto copre un'area piuttosto che un individuo.
- Come incantesimo di Protezione dalla Legge, 10' di raggio, ha lo stesso effetto di Protezione dalla Legge — eccezion fatta che il suo effetto copre un'area piuttosto che un individuo.

### Protezione dai Proiettili Normali 
*Livello:* M3  
*Raggio d'azione:* 30'  
*Durata:* 2 ore

Il ricevente diventa invulnerabile a proiettili non-magici di piccole dimensioni. Solo i proiettili scagliati da umani ordinari e/o armi sono interessati.

### Purificare (Putrefare) Cibo e Bevande
*Livello:* C1  
*Raggio d'azione:* Contatto/Tocco  
*Durata:* Istantaneo

- Come incantesimo di Purificare Cibo e Bevande, l'incantatore purifica da putrefazione e veleno cibo e acqua sufficienti per una dozzina di persone rendendolo puro.
- Come incantesimo di Putrefare Cibo e Bevande, l'incantatore rende putrido e velenoso cibo e acqua sufficienti per una dozzina di persone.

### Ragnatela
*Livello:* M2  
*Raggio d'azione:* 30'  
*Durata:* 8 ore

Ragnatele appiccicose e fibrose riempiono un'area fino a 10' per 10' per 20'. È estremamente difficile attraversare la massa di fili — necessita un Round se una torcia e una spada (o una spada fiammeggiante) sono impiegate mentre le creature più larghe di un cavallo possono sfondare in 2 Turni. Gli umani impiegano più tempo per attraversalo — probabilmente dai 3 ai 4 o più Turni a discrezione dell'Arbitro.

### Regressione Mentale
*Livello:* M5  
*Raggio d'azione:* 240'  
*Durata:* Permanente finché non viene dissolto.

Regressione Mentale è un incantesimo che affligge solo i Maghi. Il Tiro Salvezza contro l'incantesimo è fatto con una penalità di -4 e, se il Tiro Salvezza fallisce, il Mago regredirà mentalmente finché la magia non viene dissolta.

### Reincarnazione
*Livello:* M6, S6  
*Raggio d'azione:* Tocco  
*Durata:* Istantaneo

Questo incantesimo riporta l'anima di un personaggio morto dall'aldilà, ma l'anima riappare in un nuovo corpo completo dello stesso allineamento del deceduto. 

### Respirare Sott'Acqua
*Livello:* M3  
*Raggio d'azione:* 30'  
*Durata:* 2 ore

Questo incantesimo conferisce l'abilità di respirare sott'acqua finché la durata dell'incantesimo non si esaurisce.

### Resurrezione dei Morti 
*Livello:* C6  
*Raggio d'azione:* Linea di tiro  
*Durata:* Vedi sotto

Resurrezione dei Morti permette al Chierico di far risorgere un corpo dalla morte, ammesso che sia morto da non più di 15 giorni. Questo incantesimo funziona solo su esseri umani, Silvani e Dvergar. 

### Rimuovere una Maledizione
*Livello:* C3, M4  
*Raggio d'azione:* Ravvicinato/Tocco  
*Durata:* Istantaneo

Questo incantesimo rimuove una maledizione da una persona o un oggetto.

### Risvegliare l'albero
*Livello*: S5  
*Raggio d'azione*: Toccare  
*Durata*: Fino alla distruzione

Questo incantesimo trasforma un albero toccato in un treant amichevole. I suoi DV dipendono dalle dimensioni dell'albero.

### Scassinare
*Livello:* M2  
*Raggio d'azione:* 60'  
*Durata:* Istantaneo

Questo incantesimo schiude e apre tutte le porte, cancelli e portali entro il suo raggio, includendo anche quelli bloccati o tenuti chiusi dalla normale magia.

### Scudo Anti-Magico
*Livello:* M6  
*Raggio d'azione:* Incantatore  
*Durata:* 2 ore

Un bolla invisibile di forza circonda l'incantatore, impenetrabile alla magia. Incantesimi o altri effetti magici non possono passare dentro o fuori dallo scudo.

### Scurovisione
*Livello:* M3  
*Raggio d'azione:* Tocco  
*Durata:* 1 giorno

Il beneficiario dell'incantesimo può vedere nell'oscurità più totale. Il beneficiario dovrebbe tirare sulla tabella per determinare il raggio di visione.


#### Tabella 31: Raggio della Scurovisione

| Tirare 1d6 | Raggio di Visione (piedi) |
| :--------: | :-----------------------: |
|    1-2     |            40             |
|    3-4     |            50             |
|    5-6     |            60             |

### Serratura del Mago
*Livello:* M2  
*Raggio d'azione:* Ravvicinato  
*Durata:* Permanente finché non viene dissolto

Come l'incantesimo Blocca Porte, ma è permanente finché non viene dissolto. Le creature con resistenza magica possono frantumare l'incantesimo. Qualunque Mago di tre livelli o più rispetto all'incantatore può aprire la porta, come anche un incantesimo Scassinare (anche se l'incantesimo non viene dissolto permanentemente in questi casi).  

### Sfera di Cristallo
*Livello:* M3  
*Raggio d'azione:* 60'  
*Durata:* 2 ore

L'incantatore deve annunciare quale delle due opzioni verrà lanciata. Uno strato di almeno 2' di pietra solida o uno strato sottile di piombo possono bloccare entrambe le varianti. 
- Come incantesimo di Chiarudienza, l'incantatore può udire attraverso ostacoli solidi.
- Come incantesimo di Chiaroveggenza, l'incantatore può vedere attraverso ostacoli soldi. 

### Sonno
*Livello:* M1  
*Raggio d'azione:* 240'  
*Durata:* A discrezione dell'Arbitro  

Questo incantesimo getta le creature in un sonno profondo (nessun Tiro Salvezza è concesso). Può influenzare un numero di creature in base al loro dado vita.

#### Tabella 32: Affetti da Sonno

|   DV della Vittima    | Creature Influenzate |
| :-------------------: | :------------------: |
| Da meno di 1 DV a 1+1 |         3d6          |
|        2 a 2+1        |         2d6          |
|        3 a 3+1        |         1d6          |
|        4 a 4+1        |          1           |


### Terreno Illusorio
*Livello:* M4  
*Raggio d'azione:* 240'  
*Durata:* Finché non viene toccato da un nemico o dissolto

Questo incantesimo cambia l'aspetto di un terreno nelle sembianze di ciò che l'incantatore desidera. Una collina può essere fatta sparire, o potrebbe essere rimpiazzata con una foresta illusoria, per esempio.

### Terremoto
*Livello*: S5  
*Raggio d'azione*: 600'  
*Durata*: fino a 1 minuto/round per livello dell'incantatore

Questo incantesimo crea una potente scossa, che distrugge strutture, fa crollare tunnel e apre crepe nel terreno. Tutte le creature (tranne il Silvano) nel raggio d'azione cadono a terra e non possono agire, finché il Silvano continua a lanciare l'incantesimo (vedi Durata).

### Telecinesi
*Livello:* M5  
*Raggio d'azione:* 120'  
*Durata:* 1 ora

L'incantatore può muovere oggetti usando solamente il potere della mente. La quantità di peso che può alzare e muovere è 20 libbre (9 kg) per livello. 

### Teletrasporto
*Livello:* M5  
*Raggio d'azione:* Tocco  
*Durata:* Istantaneo

L'incantesimo trasporta l'incantatore o un'altra persona alla destinazione che l'incantatore conosce (o perlomeno che conosce tramite un dipinto o una mappa). Il successo dipende da quanto bene l'incantatore conosce la posizione bersaglio:
- Se l'incantatore ha solo esperienza indiretta della posizione (conosciuta attraverso un'immagine o una mappa) c'è il 25% di probabilità di successo — e il fallimento rappresenta la morte.
- Se l'incantatore ha visto ma non studiato la destinazione c'è il 20% di possibilità di fallimento. Metà dei fallimenti porterà il viaggiatore 1d20x5' sotto la posizione voluta, possibilmente risultando nella morte se arriva dentro una sostanza solida. L'altra metà dei fallimenti porterà il viaggiatore 1d20x5' sopra la posizione voluta, la quale risulterà possibilmente in una caduta mortale. 
- Se l'incantatore è familiare con la posizione o l'ha studiata attentamente, c'è un 5% di possibilità, con 1 su 6 chance di fallimento si arrivi sopra o sotto la posizione bersaglio. In entrambi i casi, l'arrivo e 1d6x10' troppo alto o troppo basso. 
- 
### Trasformare Bastoni in Serpenti
*Livello:* C4  
*Raggio d'azione:* 120'  
*Durata:* 1 ora

L'incantatore può tramutare fino a 2d6+1 bastoni ordinari in *serpenti grandi*, ognuno ha la possibilità del 50% di essere velenoso. I serpenti seguono i suoi comandi, ma tornano a essere bastoni alla fine dell'incantesimo o quando vengono uccisi. 

### Trasformare la Pietra in Carne
*Livello:* M6  
*Raggio d'azione:* 120'  
*Durata:* Permanente finché non viene invertito

Questo incantesimo trasforma la carne in pietra o pietra in carne, come desiderato dall'incantatore. Un Tiro Salvezza è concesso per evitare di essere tramutato in roccia, ma se l'incantesimo riesce la vittima viene trasformata in una statua. 

### Trasformare Roccia in Fango
*Livello:* M5  
*Raggio d'azione:* 120'  
*Durata:* 3d6 giorni, o incantesimo invertito

L'incantesimo trasforma la roccia (e qualunque altra forma di terreno) in fango o il fango in roccia. Un'area di circa 300' per 300' diventa una melma profonda, riducendo il movimento al 10% del normale. 


### Trovare Trappole
*Livello:* C2  
*Raggio d'azione:* 30'  
*Durata:* 20 minuti

Trovare Trappole permette all'incantatore di percepire trappole sia magiche sia non-magiche entro 30'.

### Vaso Magico
*Livello:* M5  
*Raggio d'azione:* Vedere sotto  
*Durata:* Vedere sotto

L'incantesimo sposta l'essenza vitale dell'incantatore, la sua intelligenza e la sua anima in un oggetto (virtualmente può essere di qualunque tipo). Il "vaso" deve essere entro 30' dal corpo dell'incantatore affinché l'incantesimo abbia successo.

Una volta all'interno del vaso magico, l'incantatore può possedere i corpi di altre creature e persone, ammesso che siano entro 120' dal vaso e falliscano un Tiro Salvezza. L'incantatore può ritornare la sua anima al vaso magico in ogni momento, e se il corpo che controlla viene ucciso, la sua essenza vitale torna immediatamente al vaso. Se il corpo dell'incantatore viene ucciso mentre la sua anima è nel vaso magico, l'anima non ha più una dimora oltre al vaso magico (anche se il mago senza corpo può ancora possedere corpi come prima). Se il vaso magico stesso viene distrutto mentre l'anima del mago è al suo interno, l'anima è persa. Il mago può tornare dal vaso magico al proprio corpo in qualunque momento, ponendo fine così all'incantesimo.

### Volare
*Livello:* M3  
*Raggio d'azione:* Tocco  
*Durata:* 1d6 Turni + 1 Round/livello

Questo incantesimo conferisce il potere di volare, con una velocità di movimento di 120' per round. L'Arbitro tira per la durata dell'incantesimo in segreto e non svela tale informazione al giocatore.
