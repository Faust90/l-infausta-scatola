---
nav_order: 5
parent: Regole Avanzate
---

# Capitolo 4: Nuovi Incantesimi
{: .no_toc }

<details markdown="block">
  <summary>
    Sommario del capitolo
  </summary>
  {: .text-delta }
1. TOC
{:toc}
</details>

Le classi personaggio aggiuntive del Druido e dell'Illusionista introducono nuovi incantesimi che sono descritti in questo capitolo.

## Lista degli Incantesimi del Druido

#### Tabella 13: Incantesimi del Druido

|            Livello 1           |      Livello 2          |
|:------------------------------:|:-----------------------:|
|             Bacche             |   Forza Selvaggia       |
|            Bagliore            | Messaggero animale      |
| Conoscere il tempo atmosferico |       Nebbia            |
|      Incantare un animale      | Parlare con gli Animali |
|     Individuare un animale     | Piegare il Legno        |
|  Individuare trappole e fosse  |                         |

| Livello 3           | Livello 4             |
|:-------------------:|:---------------------:|
| Cerchio protettivo  | Camminare nell'aria   |
| Chiamare il fulmine | Chiamare un mostro    |
| Evocare un animale  | Parlare con le Piante |
| Muro del vento      | Passalberi            |

|       Livello 5      | Livello 6                                   |
|:--------------------:|:-------------------------------------------:|
|   Esplosione Solare  | Incantesimi di 6° livello per il Druido?    |
| Risvegliare l'albero | Solo se gli Spiriti lo vogliono             |
|       Terremoto      |                                             |

## Lista degli Incantesimi dell'Illusionista

L'Arbitro deve decidere sulle illusioni caso per caso.

Le illusioni non sono reali: gli oggetti illusori non sopportano peso. Tuttavia, le creature che credono in un'illusione (fallendo il loro Tiro Salvezza quando la toccano) non saranno in grado di camminarci attraverso e sarà come se fossero rimbalzate su qualcosa di solido.

Se una persona subisce un danno da un effetto illusorio (ad esempio, cade perché crede che il suo balcone sia crollato o pensa che un ramo illusorio sia caduto su di lei), si infligge il danno illusorio per una normale caduta o colpo (1d6, di solito) e questo danno è guarito 1d6 round dopo che l'incontro finisce o l'Illusionista se ne va o viene messo fuori combattimento.

I mostri illusori hanno i loro normali punti ferita e gli attacchi normali, ma infliggono danni illusori. Se vengono "uccisi" diventano cadaveri illusori ma questi svaniscono dopo 1d6 round, il che allerterà gli osservatori della loro natura illusoria e porteranno coloro che hanno subito danni dall'illusione a riacquistare tutti i loro PF.

Non-morti senza cervello, golem e creature fatate (inclusi gli Gnomi) sono immuni alle illusioni. Gli animali sono influenzati dalle illusioni, poiché esse intervengono su qualsiasi senso che una creatura tenda ad usare.

### Incantesimi illusori
Molti incantesimi dell'Illusionista funzionano normalmente ma alcuni sono versioni illusorie degli incantesimi ordinari da mago:
- **Animare i Cadaveri, Evocare un Elementale:** crea un mostro illusorio che infligge danno illusorio.
- **Controllo Atmosferico:** crea condizioni atmosferiche illusorie.
- **Incantesimo della Morte:** provoca una "morte" illusoria (cioè la vittima è messa fuori combattimento).
- **Dissolvere le Magie, Rimuovere una Maledizione:** disperde solamente le illusioni o il controllo della mente.
- **Palla di Fuoco, Fulmine, Nube Mortale:** infliggono danno illusorio e sembrano solo danneggiare gli oggetti.
- **Bloccare le Porte, Serratura del Mago:** crea un'illusione che fa si che la porta appaia inviolata anche quando è aperta.
- **Polimorfismo:** crea un cambiamento illusorio di aspetto.
- **Muro di Fuoco, Ghiaccio, Pietra o Ferro:** crea una barriera illusoria che causa danni illusori.
- **Ragnatela:** crea ragnatele illusorie che solo apparentemente intrappolano le persone.

Le illusioni si annullano e scompaiono se vengono toccate da qualcuno che non crede in esse (ottenuto con un Tiro di Salvezza contro Incantesimi) o se l'Illusionista è incosciente. Gli effetti collaterali illusori (es. cose in fiamme, impronte, macchie di sangue) durano per 1d6 round dopo che l'illusione scompare, poi svaniscono anch'essi.

Il danno illusorio fa sì che una creatura con 0 PF sia messa fuori combattimento per 1d6 round. Quando si riprende, recupera tutti gli PF persi a causa dell'illusione.

#### Tabella 14: Incantesimi dell'Illusionista 

|      Livello 1               |         Livello 2          |
|:----------------------------:|:--------------------------:|
| Ammaliare le Persone         | Forza Fantasma             |
| Bloccare le Porte            | Individuare il Caos        |
| Illusione Uditiva            | Individuare l'Invisibilità |
| Individuare la Magia         | Invisibilità               |
| Leggere le Lingue            | Leggere il Pensiero        |
| Leggere la Magia             | Localizzare un Oggetto     |
| Luce                         | Luce, Continua             |
| Sonno                        | Ragnatela                  |
| Protezione dal Caos          | Serratura del Mago         |
|                              |  Schema Ipnotico           |


|              Livello 3              |         Livello 4         |
|:-----------------------------------:|:-------------------------:|
| Bloccare le Persone                 | Ammaliare i Mostri        |
| Dardo Elettrico                     | Confusione                |
| Dissolvere le Magie                 | Evocare le ombre          |
| Invisibilità, raggio 10'            | Mutaforma di Massa        |
| Invisibilità migliorata             | Muro di Fuoco o Ghiaccio  |
| Palla di Fuoco                      | Occhio del Mago           |
| Protezione dal Caos, raggio 10'     | Polimorfismo              |
| Protezione dai Proiettili Normali   | Rimuovere una Maledizione |
| Scurovisione                        | Terreno Illusorio         |
| Sfera di Cristallo                  |                           |


|        Livello 5          |         Livello 6              |
|:-------------------------:|:------------------------------:|
| Animare i Cadaveri        | Controllo Atmosferico          |
| Bloccare i Mostri         | Incantesimo della Morte        |
| Caos                      | Inseguitore Invisibile         |
| Contattare altri Piani    | Missione                       |
| Evocare un Elementale     | Scudo Anti-Magico              |
| Muro di Pietra o Ferro    | Spettro                        |
| Nube Mortale              |                                |
| Proiettare un'Immagine    |                                |
| Regressione Mentale       |                                |
| Vaso Magico               |                                |

## Descrizione degli Incantesimi
Di seguito sono elencati tutti gli incantesimi per Druidi e Illusionisti, in ordine alfabetico. Per gli incantesimi dell'Illusionista comuni al Mago, riferirsi alle regole base e al paragrafo *Incantesimi Illusori*.

### Bacche
*Livello*: D1  
*Raggio d'azione*: Nessuno  
*Durata*: Finché non viene mangiato

Il Druido crea 1d6 bacche magiche nella sua mano. Ogni bacca ripristina 1 PF quando viene mangiata. Tutte le bacche magiche appassiscono al tramonto.

### Bagliore
*Livello*: D1  
*Raggio d'azione*: 25'  
*Durata*: Istantaneo

Questo incantesimo emette un piccolo bagliore magico dal dito del Druido. Il bagliore può stordire un nemico per 1d6 round (Tiro Salvezza possibile). Non funziona sui mostri che non hanno occhi o non possono vedere.

### Camminare nell'aria
*Livello*: D4  
*Raggio d'azione*: Incantatore  
*Durata*: 30 minuti

Il Druido può camminare sull'aria, come se fosse un terreno solido. I venti forti possono rompere l'incantesimo.

### Caos
Livello: I5  
*Raggio d'azione*: 120'  
*Durata*: Finché non viene negato o dissipato

Tutte le creature entro un'area di 30 x 30' diventano confuse finché non lasciano l'area.

### Cerchio protettivo
*Livello*: D3  
*Raggio d'azione*: 20'  
*Durata*: 2 minuti per livello dell'incantatore

Questo incantesimo crea un cerchio magico stazionario intorno al Druido, che blocca completamente fuoco, fulmini, acqua e ghiaccio.

### Chiamare il Fulmine
*Livello*: D3  
*Raggio d'azione*: 240'  
*Durata*: Istantaneo

Un fulmine si abbatte sul bersaglio scelto e infligge 1d6 danni per livello dell'incantatore. Infligge 1d6 aggiuntivi se usato all'aperto e altri 1d6 se il bersaglio indossa oggetti metallici.

### Chiamare un mostro
*Livello*: D4  
*Raggio d'azione*: n/a  
*Durata*: Istantaneo

Questo incantesimo richiama dalla natura un mostro casuale, a seconda del tipo di terreno in cui l'incantesimo è stato lanciato. C'è una probabilità di 1-2 che il mostro sia neutrale nei confronti del Druido. Anche se ostile, il mostro attaccherà sempre per primo i nemici del Druido.

### Conoscere il Tempo Atmosferico
*Livello*: D1  
*Raggio d'azione*: 2 miglia per livello dell'incantatore  
*Durata*: Istantaneo

Questo incantesimo permette al Druido di prevedere il tempo nella posizione corrente. La previsione vale per le successive 12 ore.

### Esplosione Solare
*Livello*: D5  
*Raggio d'azione*: 300'  
*Durata*: Istantaneo

Questo incantesimo crea un globo esplosivo (80') di luce. Tutte le creature all'interno del globo diventano cieche e subiscono 1d6 punti di danno per livello dell'incantatore.

### Evocare le ombre
Livello: I4  
*Raggio d'azione*: 30'  
*Durata*: 1 giorno

L'incantatore evoca 1d4 ombre che eseguiranno i suoi ordini e poi se ne andranno. Le Ombre vengono dissipate dal tocco della luce del sole.

### Evocare un animale
*Livello*: D3  
*Raggio d'azione*: 90'  
*Durata*: 1 giorno

Questo incantesimo evoca un alleato animale con 4 DV. Il Druido può anche dividere i DV in creature più piccole (per esempio: può evocare quattro animali con 1 DV). Tutti gli animali evocati scompaiono alla fine del giorno.

### Forza selvaggia
*Livello*: D2  
*Raggio d'azione*: Incantatore o tocco  
*Durata*: 1 ora per livello dell'incantatore

Questo incantesimo conferisce alla persona scelta un'immensa forza - in seguito al lancio la sua massa muscolare strappa i vestiti. Il personaggio riceve inoltre un bonus di +2 a tutti i danni inflitti in mischia e può piegare facilmente le sbarre e sollevare oggetti pesanti.

### Illusione Uditiva
Livello: I1  
*Raggio d'azione*: 120'  
*Durata*: Finché non viene negato o dissipato.

Questo incantesimo crea un'illusione udibile. Può durare fino a un minuto, contenere fino a una dozzina di parole pronunciate, essere forte come la porta di un fienile che sbatte e può ripetersi ogni giorno a una certa ora o ripetersi continuamente.

### Incantare un animale
*Livello*: D1  
*Raggio d'azione*: 120'  
*Durata*: Finché non viene annullato

Questo incantesimo funziona allo stesso modo dell'incantesimo Ammaliare Persone del Mago, ma colpisce gli animali.

### Individuare un animale
*Livello*: D1  
*Raggio d'azione*: 90'  
*Durata*: 1 minuto per livello

Funziona allo stesso modo dell'incantesimo Localizzare oggetto, ma ha effetto sugli animali.

### Individuare trappole e fosse
*Livello*: D1  
*Raggio d'azione*: 90'  
*Durata*: Istantaneo

Funziona allo stesso modo dell'incantesimo Trovare trappole, ma colpisce le trappole e le fosse.

### Invisibilità migliorata
Livello: I3  
*Raggio d'azione*: Tocco  
*Durata*: 1 ora

Il bersaglio di questo incantesimo diventa invisibile per un'ora e rimane invisibile anche se lancia incantesimi o attacca gli avversari. Gli attacchi contro il personaggio invisibile subiscono -4 per Colpire ed il personaggio invisibile si salva a +4 contro gli attacchi che lo bersagliano o che possono essere schivati.

### Messaggero animale
*Livello*: D2  
*Raggio d'azione*: Nessuno  
*Durata*: Fino alla consegna del messaggio

Il Druido evoca un piccolo animale nella sua mano (per esempio: un uccello, un ratto), che cercherà di raggiungere il suo destinatario. Il Druido può allegare una pergamena con un messaggio all'animale. Il messagero scompare quando raggiunge il suo destinatario.

### Muro del vento
*Livello*: D3  
*Raggio d'azione*: 100'  
*Durata*: 1 round per livello dell'incantatore

Questo incantesimo crea una cortina invisibile di aria che devia tutti i proiettili, i gas e le creature più piccole (DV 1/2). Le creature con DV pari a 1+ possono comunque tentare di fare breccia nel muro, ma devono effettuare un Tiro Salvezza per farlo.

### Nebbia
*Livello*: D2  
*Raggio d'azione*: 250'  
*Durata*: Finché non viene dissipato

Questo incantesimo crea una fitta nebbia magica nell'area. Ogni creatura, tranne il Druido, riesce a malapena a vedere in questa nebbia e riceve una penalità di -4 ai colpi mentre cerca di combattere in queste condizioni.

### Parlare con gli Animali
*Livello:* D2  
*Raggio d'azione:* 30'  
*Durata:* 1 ora

L'incantatore può parlare con gli animali entro il raggio d'azione. C'è la possibilità che gli animali lo assistano e che non attacchino né lui né i suoi alleati (a meno che non dica qualcosa di particolarmente offensivo). 

### Parlare con le Piante
*Livello:* D4  
*Raggio d'azione:* 30'  
*Durata:* 1 ora

L'incantatore può parlare alle piante e comprendere le loro risposte. Le piante obbediranno ai suoi comandi nei limiti del possibile (per esempio, girarsi o piegarsi di lato per facilitare il passaggio).

### Passalberi
*Livello*: D4  
*Raggio d'azione*: Incantatore  
*Durata*: 1 ora per livello dell'incantatore

Questo incantesimo permette al Druido di fondersi (nascondersi all'interno) con un albero. Dopo la fusione, il Druido può "teletrasportarsi" liberamente in un altro albero vicino dello stesso tipo.
Il Druido deve lasciare l'albero se la durata dell'incantesimo termina, o se l'albero viene abbattuto o bruciato.

### Plasmare il Legno
*Livello*: D2  
*Raggio d'azione*: 30'  
*Durata*: Permanente

Questo incantesimo fa sì che il legno si pieghi e si deformi, distruggendo permanentemente la sua linearità, forma e forza. Una porta deformata si apre (o rimane bloccata, richiedendo una prova di Forza per aprirla, a vostra scelta). Una barca o una nave subisce una falla. Le armi a distanza deformate sono inutili. In alternativa, potete scardinare il legno (riportandolo effettivamente alla normalità) con questo incantesimo, raddrizzando il legno che è stato deformato da questo stesso incantesimo o da altri mezzi.

### Risvegliare l'albero
*Livello*: D5  
*Raggio d'azione*: Toccare  
*Durata*: Fino alla distruzione

Questo incantesimo trasforma un albero toccato in un treant amichevole. I suoi DV dipendono dalle dimensioni dell'albero.

### Schema Ipnotico
Livello: I2  
*Raggio d'azione*: 120'  
*Durata*: Concentrazione

L'incantatore crea un'immagine ipnotizzante di luci che tiene gli spettatori incantati mentre lo mantiene. Non c'è un Tiro Salvezza e l'incantesimo colpisce 4d6 creature fino a 1DV, 2d6 creature fino a 4DV o 1d6 creature fino a 6DV.

### Spettro
Livello: I6  
*Raggio d'azione*: Tocco  
*Durata*: Indefinita

Una persona morta di recente viene restituita come Spettro con la propria personalità e i propri ricordi intatti. Deve essere morta al massimo da 1 ora per livello dell'incantatore. Lo Spettro ha DV pari alla metà del livello della persona morta.

### Terremoto
*Livello*: D5  
*Raggio d'azione*: 600'  
*Durata*: fino a 1 minuto/round per livello dell'incantatore

Questo incantesimo crea una potente scossa, che distrugge strutture, fa crollare tunnel e apre crepe nel terreno. Tutte le creature (tranne il Druido) nel raggio d'azione cadono a terra e non possono agire, finché il Druido continua a lanciare l'incantesimo (vedi Durata).